# -*- mode: mandoku-view; -*-
#+TITLE: 大淸一統志
#+DATE: 2015-09-12 00:15:05.120711
#+PROPERTY: ID KR2k0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 118
#+PROPERTY: FILE SB06n0597-2340嘉慶重修一統志-第二千三百四十册.
<pb:KR2k0009_SBCK_118-1a>¶
大清一統志¶
　撫州府(在江西省治南二百里東西距三百七十里/南北距一百五十里東至饒州府安仁縣界)¶
(一百二十里西至臨江府新淦縣界二百五十里/南至建昌府南城縣界九十里北至南昌府進賢)¶
(縣界六十里東南至建昌府瀘溪縣治一百一十/里西南至吉安府治四百五十里東北至饒州府)¶
(治四百二十里西北至南昌府治二百四十/里自府治至/京師五千四百八十五里)¶
　︹分野︺天文斗分野星紀之次¶
　︹建置沿革︺禹貢&KR0045;州之域春秋時呉境後屬越秦屬¶
　　九江郡漢爲豫章郡南城縣地後漢分置臨汝縣¶
　　三國呉太平二年分置臨川郡晉元康元年以郡¶
　　屬江州劉宋因之蕭齊屬臨川郡地(時移郡治南/城即今建昌)¶
<pb:KR2k0009_SBCK_118-1b>¶
(府)梁析新建西寕置巴山郡陳因齊復爲臨川郡¶
　　隋開皇初廢郡改置撫州(寰宇記時總管楊武通/奉使安撫即以撫爲州)¶
(名)以廢巴山郡爲崇仁縣屬之大業初復爲臨川¶
　　郡唐武德五年復置撫州天寶初復曰臨川郡乾¶
　　元初復曰撫州屬江南西道五代楊呉順義元年¶
　　升昭武軍節度後屬南唐宋仍爲撫州臨川郡屬¶
　　江南西路元至元十四年升撫州路總管府隸江¶
　　西行省明曰撫州府屬江西布政使司¶
　本朝因之屬江西省領縣六¶
　　臨川縣(附郭東西距八十五里南北距一百五十/里東至東鄉縣界四十里西至崇仁縣界)¶
<pb:KR2k0009_SBCK_118-2a>¶
(四十五里南至建昌府南城縣界九十里北至南/昌府進賢縣界六十里東南至金谿縣界三十里)¶
(西南至宜黄縣界六十里東北至饒州府餘干縣/治二百里西北至南昌府豐城縣治一百五十里)¶
(漢豫章郡南城縣地後漢永元八年分西北境立/臨汝縣屬豫章郡三國呉太平二年置臨川郡治)¶
(此於郡南更置西平縣晉改為西豐縣蕭齊徙郡/治南城以臨汝為屬縣梁大通二年又分北境置)¶
(定川縣陳復移郡還治臨汝隋開皇九年省西豐/定川入臨汝改曰臨川為撫州治唐復為撫州治)¶
(宋因之元為撫州路治明/為撫州府治/本朝因之)崇仁縣(在府西一百里/東西距九十里)¶
(南北距一百七十五里東至臨川縣界六十里西/至樂安縣界三十里南至宜黄縣界一百四十里)¶
(北至南昌府豐城縣界三十五里東南至宜黄縣/治八十里西南至樂安縣治一百三十里東北至)¶
(臨川縣界六十里西北至南昌府豐城縣治一百/四十里漢南城縣地後漢為臨汝縣地三國呉太)¶
(平二年分置新建縣屬臨川郡晉及宋齊因之梁/普通三年分新建置巴山縣大同二年又分臨川)¶
<pb:KR2k0009_SBCK_118-2b>¶
(置巴山郡太平元年割置高州治巴山縣陳天嘉/四年州廢隋開皇初郡廢併巴山新建西寕三縣)¶
(置崇仁縣屬臨川郡唐屬撫州宋因之/元屬撫州路明屬撫州府/本朝因之)金谿縣(在/府)¶
(東南八十里東西距一百里南北距九十里東至/廣信府貴溪縣界五十五里西至臨川縣界四十)¶
(五里南至建昌府南城縣界五十里北至東鄉縣/界四十里東南至建昌府瀘溪縣治一百十里西)¶
(南至宜黄縣治一百十里東北至饒州府安仁縣/治一百四十里西北至臨川縣界四十里漢臨汝)¶
(縣地隋唐臨川縣地五代周顯德五年南唐析臨/川縣之上幕鎮立金谿場宋淳化五年升為金谿)¶
(縣屬撫州元屬撫州路明/屬撫州府/本朝因之)宜黄縣(在府西南一百/二十里東西距)¶
(一百二十里南北距一百七十里東至建昌府南/城縣界八十里西至崇仁縣界四十里南至建昌)¶
(府南豐縣界一百二十里北至臨川縣界五十里/東南至建昌府南豐縣界九十里西南至寕都州)¶
(界一百二十里東北至臨川縣界五十里西北至/崇仁縣治八十里漢南城縣地後漢臨汝縣地三)¶
<pb:KR2k0009_SBCK_118-3a>¶
(國呉太平二年分置宜黄縣屬臨川郡晉及宋齊/因之隋省入崇仁唐武德五年復置宜黄縣屬撫)¶
(州八年省南唐立宜黄場宋開寶三年升為縣仍/屬撫州元屬撫州路明屬撫州府/本朝因之)¶
　　樂安縣(在府西南二百四十里東西距八十里南/北距二百里東至崇仁縣界三十里西至)¶
(吉安府永豐縣界五十里南至寕都州界一百二/十里北至南昌府豐城縣界八十里東南至宜黄)¶
(縣治一百里西南至吉安府永豐縣界四十里東/北至崇仁縣治一百五十里西北至臨江府新淦)¶
(縣治一百五十里漢臨汝縣地三國呉分置安浦/縣屬臨川郡晉以後因之隋開皇九年省入崇仁)¶
(宋紹興十九年割崇仁之西界及吉水永豐等縣/地置樂安縣屬撫州元屬撫州路明屬撫州府)¶
(本朝/因之)東鄉縣(在府東八十里東西距一百里南北/距一百里東至饒州府安仁縣界四)¶
(十五里西至臨川縣界五十五里南至金谿縣界/四十里北至饒州府餘干縣界六十里東南至安)¶
(仁縣界二十里西南至臨川縣界三十五里東北/至餘干縣治九十五里西北至南昌府進賢縣治)¶
<pb:KR2k0009_SBCK_118-3b>¶
(九十里漢南城餘干二縣地後漢臨汝縣地唐宋/為臨川金谿等縣地明正德八年析臨川金谿及)¶
(饒州府之餘汗安仁南昌府之進賢五/縣地置東鄉縣屬撫州府/本朝因之)¶
　︹形勢︺與兩粤七閩犬牙其疆(唐獨孤及撫/州新亭記)二水繞郭¶
　　五峯鎮城(宋州守家坤/翁景定志)瀕汝水以為城靈谷銅陵¶
　　諸峯環列如屏障(宋謝逸/文集序)地方千里介江湖之表¶
(元虞集撫/州譙樓記)¶
　︹風俗︺俗同豫章(隋/志)其民樂於耕桑以自足(宋曾鞏擬/峴臺記)¶
　　秀而能文剛而不屈(宋黄幹/喻俗文)獄訟清簡(元撫州推/官㕔記)¶
　︹城池︺撫州府城(周九里有奇門四舊址沿羊角山明/初改築/本朝康𤋮二年修乾隆十)¶
(二年重修/臨川縣附郭)崇仁縣城(南北二城北城周四里一/百六十六步南城周四里)¶
<pb:KR2k0009_SBCK_118-4a>¶
<pb:KR2k0009_SBCK_118-5a>¶
(名)金谿縣學(在縣治東宋皇祐初始建於縣治南/嘉定二年遷今所明洪武八年重建)¶
(本朝康𤋮五十三年/修入學額數二十名)宜黄縣學(在縣治北宋皇/祐初始建於社)¶
(稷壇右紹興二十年改建今所/本朝順治/六年康𤋮三十七年屢修入學額數十五名)樂安¶
　　　縣學(在縣治北宋紹興二十六年建明洪武初重/建/本朝順治九年康熙十三年四十八年)¶
(五十八年屢修入/學額數十二名)東鄉縣學(在縣治東明正德九/年建/本朝康熙元)¶
(年重建十七年三十二年/屢修入學額數十五名)峩峯書院(在臨川縣青/雲峯左宋嘉)¶
(定間參政/李皖建)臨汝書院(在臨川縣西南二里宋淳祐/九年江南西路提舉馮去疾)¶
(以朱子嘗臨是/&KR0022;立書院祀之)青雲書院(在臨川縣/本朝乾隆/四年建嘉慶十二年修)¶
　　　文昌書院(在崇仁縣學宮前/本朝順治年間建)草廬書院(在崇仁/縣東南)¶
(耆小港元至元/中建祀呉澄)邵菴書院(在崇仁縣北元至/正間建祀虞集)槐堂¶
<pb:KR2k0009_SBCK_118-5b>¶
　　書院(在金谿縣治西宋令陳詠之建祀陸九齡九/淵兄弟以陸氏家塾舊額槐堂為名州守葉)¶
(夢得/記)柳塘書院(在樂安縣/治東元建)鼇溪書院(在樂安縣治/南元邑人夏)¶
(友蘭少從呉澄遊讀書於此因建皇慶元年賜額/設官規制與白鹿鵞湖等/按舊志載崇儒書院)¶
(在臨川縣治南碧澗書院在臨川縣治銅陵山南/俱宋時建康齋書院在崇仁縣治南明呉與弼講)¶
(學處巴山書院明呉宣建崇正書院在金谿縣治/西明嘉靖間知縣馮元鼎建象山書院在金谿縣)¶
(西門外明嘉靖間知縣程秀民建祀陸九淵定菴/書院在宜黄縣十九都宋王革讀書之所遺安書)¶
(院在宜黄縣待貢鄉宋鄒次/陳講學處今俱廢謹附記)¶
　︹户口︺(原額人丁一十四萬二千三百七十七今滋生/男婦大小共一百五十三萬一千四百九十八)¶
(名口計三十六萬八千九百六十八户又衛所屯/軍男婦大小共二萬二千五百二十七名口計四)¶
(千三百五/十九户)¶
<pb:KR2k0009_SBCK_118-6a>¶
　　︹田賦︺(田地四萬九千八百一十四頃二十二畝七分/有奇額徵地丁銀二十一萬六千一百五十七)¶
(兩六錢四分二𨤲米八萬三千四百六十四石五/斗四升/撫州所屯田在饒州府餘干安仁二縣)¶
(共三十四頃七十一畝一分六𨤲有奇額/徵地丁銀二百二十八兩七錢七分五釐)¶
　　︹山川︺香楠山(在臨川縣治前亦名香柟先時山多柟/木因名府志城中有五峯即青雲逍遥)¶
(鹽步蕭家天慶五嶺也青雲嶺在治東南五里為/五峯之最高結頂處謂之青雲第一峯稍東北為)¶
(逍遥峯其鹽步嶺即香楠之東峯也舊為缷鹽塲/因名蕭家嶺亦名桐林嶺俗又稱古城嶺在城南)¶
(隅天慶嶺在治東為第五峯宋有天慶觀故名峯/之南為縣伏而西昂為羊角山府治位焉左有石)¶
(筍出土如/羊角故名)英巨山(在臨川縣東三十五里荀伯子/臨川記巖内有石人坐盤石上)¶
(體塵&KR0126;則興風潤則致雨/晴則遍體鮮潔如玉瑩淨)靈谷山(在臨川縣東南/寰宇記在縣東)¶
(四十三里山中有石靈像因以為名臨川記云懸/巖半岫有瀑飛流分於木末映日望之如掣練舊)¶
<pb:KR2k0009_SBCK_118-6b>¶
(志英巨東南諸峯環抱如障其陽/屬金谿隂屬臨川縣界大山也)界山(在臨川縣/東南九十)¶
(里西連黄沙白楊諸嶺東盡潭山/梁安石峽南接南城縣界因名)雷公山(在臨川/縣南寰)¶
(宇記在縣南六十里上/有祠宇州縣四時致祭)戚姑山(在臨川縣南四十/五里一名淩雲山)¶
(又南十里有繡毬山以形似名蜿蜒盤礴/西跨宜黄縣界北為高田山南為洞原嶺)仙臨山¶
(在臨川縣西/南十五里)井山(在臨川縣西南二十五里又南/數里為仙蓋山諸山之水皆西)¶
(注宜黄水外又有/禪和峯極高鋭)金石臺山(在臨川縣西十五里/有石峯如臺者五列)¶
(於赤岡之外舊名五虎臺以形如虎峙也第一峯/獨高第五峯差小舊與第四峯連屬後流水衝嚙)¶
(分為二色赭者曰金石臺色白在中/流者曰玉石臺赤岡在今城西五里)銅山(在臨川/縣西四)¶
(十里隋書地理志臨川有銅山寰宇記舊出銅因/號銅山唐天寳六載勅改為峩峯山縣志銅山在)¶
(縣西三十里或謂之銅陵其西有峯曰華子岡踰/嶺而北兩山開濶諸峯環抱如城又北二三里曰)¶
<pb:KR2k0009_SBCK_118-7a>¶
(明山其東下四五里有池常沸曰温泉西下五六/里有池常清冷曰冷泉昔人謂水有日月之象故)¶
(曰明/山)龍會山(在臨川縣西四十里雙峯聳立中有/四穴如馬蹄出泉人呼馬蹄泉其並)¶
(峙者曰萬&KR0010;嶺宋隆祐太后經此/指問山名輿人以萬&KR0010;對因名)樟源山(在臨川/縣西北)¶
(三十里豐城驛道也石路峻險元泰定間鑿平遂/成坦途側有雙黄井又西二十里曰頓旗山又西)¶
(二十里曰雞足/山曰連珠山)堯山(在臨川縣西北六十里接豐/城縣界舊名免水山相傳堯)¶
(時洪水獨免沉溺而名/唐天寶六載改今名)筆架山(在臨川縣北四十/里三峯卓立如筆)¶
(架與諸峯連亙環抱曰金雞城東鄉延橋諸水/皆經其中而西入大川其東數里有峯曰吉嶺)金¶
　　　山(在臨川縣北四十七里狀極高鋭其西二里曰/白石山又西北數里曰嵳峩嶺道通進賢又北)¶
(三十里曰/蜉蝣嶺)仙遊山(在崇仁縣東二里元時危素嘗/作思賢亭於上謂呉澄也明時)¶
(改祀呉/與弼)法水山(在崇仁縣東五十里博陂水所經/又感應山在縣東五十五里有仙)¶
<pb:KR2k0009_SBCK_118-7b>¶
(壇為鄉民/雩崇地)天寶山(在崇仁縣東南三十里/峭㧞森聳為郡界偉觀)招仙山¶
(在崇仁縣東南三十五里茂/林脩竹幽巖曲澗稱為仙窟)沸湖山(在崇仁縣東/南四十里相)¶
(傳唐杜光庭修煉之/所幽勝與招仙相匹)玉華山(在崇仁縣南十五里/上有玉華仙壇又蟠)¶
(龍山在縣南二十五里/幽蘭山在縣南四十里)臨川山(在崇仁縣南寰宇/記在縣南六十一)¶
(里舊名巴山唐天寳六載&KR0239;改今名省志相傳漢/時欒巴嘗為豫章守治妖民於此邑人以其名名)¶
(山以志不忘宋紹興中縣令孫懋避巴諱以巴遷/沛相改名相山聳隆連亙周五十里臨水出此)¶
　　　寶蓋山(在崇仁縣西南寰宇記在縣南一百二十/一里山形如寶蓋一名華蓋山上有浮邱)¶
(先生壇王郭二真人上昇之地縣志山高二十里/跨崇仁樂安宜黄三縣境巖洞殊勝下有布水谷)¶
(元呉澄常隱於此山麓有/黄茅岡虞集嘗置精舍)靈興山(在崇仁縣西南/五里突兀中起)¶
(有頓挂發/舒之勢)聖寶山(在崇仁縣西南十里上有仙祠/祠旁有小石如梧實圓瑩紅潤)¶
<pb:KR2k0009_SBCK_118-8a>¶
(俗呼為/仙丹)芙蓉山(在崇仁縣西南八十里山形秀麗/高一千五百丈周三十里西去樂)¶
(安縣三十里有書堂十/洞二水皆流入寶唐水)北塔山(在崇仁縣西三里/舊志縣城西控石)¶
(塔岡敦隆端重為縣治來脈又三里曰北塔其對/峙者曰南塔又西五里曰遥峯又五里稍高曰三)¶
(峯又前最高曰一/峯脈皆自羅山來)龍巖山(在崇仁縣西二十里有/巨石下覆如宇高曠可)¶
(容數/百人)崇仁山(在崇仁縣西北寰宇記在縣西四十/一里舊名羅山唐天寶六載勅改今)¶
(名舊志以晉道士羅文通學仙於此而名高可十/五里層巒曡嶂尖&KR0002;筍列平&KR0002;浪行絶頂有石仙)¶
(祠下有池冬夏不竭山東有田可二頃泉涓/涓注其間其右曰石頭嶺為縣西北極界)湖山¶
(在崇仁縣治北上有/湖廣丈餘泉自下湧)櫟山(在崇仁縣北三十里多/櫟樹又北十里曰禪峯)¶
(一名唐山又北四里曰黄/柏嶺接南昌府豐城縣界)馬鞍山(在崇仁縣東北/三十里相近有)¶
(城嶺相傳初議建縣/於此以土薄而止)銀山(在金谿縣東二里唐時/嘗出銀礦故名一名寳)¶
<pb:KR2k0009_SBCK_118-8b>¶
(山其西里許有白面塢蓋南唐時/鑿山採銀之所上有銀坑碑記)金窟山(在金谿/縣東五)¶
(里高三百丈周十五里與銀山相/連中有石竇乃舊日採金之所)應真山(在金谿/縣東十)¶
(里山𫝑高聳/下瞰青田水)雲林山(在金谿縣東四十里高十五/里周八十里跨廣信建昌二)¶
(府為縣之巨鎮勢極峻峭上接雲際故曰雲林上/有三十六峯其最高者曰出雲峯宋建炎中里人)¶
(鄧雩傅安潛團鄉社立砦山下賊犯境輒破走之/為邑保障又東五里為白馬山又名玉馬峯周四)¶
(十/里)崖山(在金谿縣東五十里高十里周九十里一/名大山南連雲林東接貴溪縣琵琶仙巖)¶
(龍虎諸峯上有三/老峯龍泉湯洞)仙山(在金谿縣東南五里/與上幕諸峯相連)翠雲¶
　　山(在金谿縣南四里岡巒環合林木蔥蒨上/有瀑布水有躍馬試茗鳴玉三泉及月石)官山¶
(在金谿縣南三十五里乃縣南第一峯周十五里/其上四峯如削下瞰清江又南有磨刀山多礪石)¶
(故名相近又有碩山屏山/又頂山在縣南五十里)靈秀山(在金谿縣/西南四里)銅斗¶
<pb:KR2k0009_SBCK_118-9a>¶
　　　山(在金谿縣西南二十五里周十里崖壁高峻其/西南對峙者曰芙蓉山山旁一峯望之如城上)¶
(有池/泉)明山(在金谿縣西南四十里高五里周二十/里其頂有井隨江水清濁號通江井)¶
　　　石門山(在金谿縣西南四十里旴水與清/江水合流環其四面山屹立中流)天堂山¶
(在金谿縣西南五十里周十里與/明山對峙上有劍井大旱不竭)雲霧山(在金谿/縣西五)¶
(十里最靈秀一興/雲霧則雨立至)柘岡山(在金谿縣西六十里與/臨川縣靈谷山相接上)¶
(有王安石/讀書堂)疎山(在金谿縣西北五十里高五里周/二十里左峯曰桴鼔右峯曰搴旗)¶
(相傳梁周迪起兵處唐時有何仙舟隱居讀書於/此因號書山南唐改為疎山其南有明珠峯周十)¶
(里圓尖/如珠)張祉山(在金谿縣東北六十里接安仁/縣界相傳漢張道陵修道於此)鳳¶
　　　凰山(在宜黄縣治北隅高百仞陡絶難攀舊名雞/籠山一名鳳臺山今縣城亦名鳳凰城以山)¶
(名也下有/獅子石)卓望山(在宜黄縣東三里/高二百丈周十里)臺山(在宜黄/縣東十)¶
<pb:KR2k0009_SBCK_118-9b>¶
(五里又東十五里曰/湖山舊有湖後平)東華山(在宜黄縣東六十里/與西華南華雲華雲)¶
(蓋諸山為/縣之望山)女王城山(在宜黄縣東南二十里諸峯/連抱如城今訛為汝陽山又)¶
(十里為/南華山)軍山(在宜黄縣東南百餘里接南豐縣界/宜水出焉一名軍峯山有三仙壇相)¶
(近有/豐山)北華山(在宜黄縣南三里一名禾廩石又/南七里為雲華山亦名天馬山)玉¶
　　　華山(在宜黄縣南十五里舊名石麓山三面壁立/唯南一徑可通上有田二頃有泉飛㵼曰簾)¶
(泉又西南五里有石梁突起數十丈横跨兩崖平/廣可容數十人名曰石䂬旁有滴珠崖神運倉)¶
　　　黄山(在宜黄縣南四十里上有雷公嶺又有龍潭/導流為九曲溪入黄水又南十五里曰黄源)¶
(山以黄水所經而/名又南為西華山)梅山(在宜黄縣南六十里又十/里曰雙源嶺有温泉二派)¶
(出/焉)曹山(在宜黄縣北三十里明統志舊名荷玉山/山巔曰羅漢峯唐本寂禪師因禮曹溪六)¶
(祖回此遂改今名山前有&KR0158;龍亭其下有三潮/泉昔白眉禪師結菴山中其水一日三潮云)雲¶
<pb:KR2k0009_SBCK_118-10a>¶
　　　蓋山(在宜黄縣東北五十里其嶺/高聳嘗有雲氣盤繞故名)象眠山(在樂安/縣治東)¶
(突起闤闠中形如/眠象縣之主山也)載興山(在樂安縣東十里相近/有甑蓋山皆有水入鼇)¶
(溪)鼇頭山(在樂安縣南亦名武家嶺山有兩峯一/峯特秀山麓皆石骨下瞰溪流如靈鼇)¶
(赴海山半有/泉甚甘洌)承華山(在樂安縣南十里又南十里/為中華山山腰有坪曰禪和)¶
(坪)南曹山(在樂安縣南一百里遠溪水經/此相近有大龍山上有龍池)仕山(在/樂)¶
(安縣西聳秀與/象眠山對峙)青錢山(在樂安縣西一里下枕/龍江𫝑若疊錢故名)金¶
　　　華山(在樂安縣西北四十里形如覆/瓢昔人以其𩔖婺州金華而名)大盤山(在樂/安縣)¶
(西北七十里延袤二十里跨新淦永豐二縣界有/十二峯環列如屏山腰有飛泉直下數十丈寶唐)¶
(水出/焉)杯山(在樂安縣西北八十里寰宇記在崇仁/縣西南一百四十五里以山頂如杯為)¶
(名龍義水出此山北/為界嶺接豐城縣界)萬靈山(在樂安縣北二里為/縣治來脈又西華山)¶
<pb:KR2k0009_SBCK_118-10b>¶
(在縣北十里有/水南入鼇溪)豐財山(在樂安縣北寰宇記在崇/仁縣北一百一十九里本)¶
(名麻山唐天寶六載敕改今名臨川記云山出黄/連厚朴縣志在縣北八十里杯山之東相近又有)¶
(主峯山河/源水出此)七寶山(在東鄉縣東七里相傳舊產銀/鉛故名又東南為積煙山山半)¶
(有龍池瀑布其南麓即安/仁縣界又東南為石獅嶺)螺首山(在東鄉縣東南/十里山首尖圓)¶
(如螺縣之鎮山/也一名羅首山)長林山(在東鄉縣南三里俯臨通/衢一名庾嶺其東曰雞公)¶
(嶺有尖石出其頂號雞/公石又東二里為桂峯)石筍山(在東郷縣西南山/巔有石如筍特岀)¶
　　槲山(在東鄉縣西北其/北即進賢縣界)五彩山(在東鄉縣北其/北即餘干縣界)石¶
　　獅嶺(在臨川縣南八十里孤石雄峙如獅子蹲踞/東接金谿西通宜黄路甚﨑嶇明成化中里)¶
(人袁大用甃/石遂為通衢)紅旗嶺(在崇仁縣東三十五里/嶺有三曡如旗故名)孤嶺¶
(在崇仁縣東南六/十里接宜黄縣界)嶂嶺(在崇仁縣西三十餘里嶺/石嶙峋綿延里許若展屏)¶
<pb:KR2k0009_SBCK_118-11a>¶
(嶂又十里曰高富嶂上有虎巖嶂/外爲五虎圍旁去五里曰清涼山)上幕嶺(在金谿/縣東五)¶
(里與仙山卓筆諸峯並列縣東南如帷幕旋繞而/此嶺爲最高金谿水出焉又撫州嶺在縣東十里)¶
(相傳未立縣時撫饒於此/分界而嶺屬撫州故名)韓婆嶺(在金谿縣南五/十里周四十里)¶
(宋鄧雩傅安潛/立砦保障處)塗嶺(在金谿縣西南五十里高百/仞周二十里上有田數十畝)¶
(居人數十家中有坦/途水南下合旴水)崇峯嶺(在金谿縣西二十里/高七里又西五里爲)¶
(百&KR0010;峯又西十/里爲白豻嶺)九紫嶺(在金谿縣西五十里高二/里又望州嶺在縣西七十)¶
(里接臨川縣/界官路所經)吉嶺(在金谿縣北四十/里接安仁縣界)箬嶺(在宜黄/縣東南)¶
(軍山之東接南城縣界上/多箬竹可爲箭漳水出此)黄土嶺(在宜黄縣南九/十里南麓即寕)¶
(都州界黄/水出此)花嶺(在宜黄縣南十里宋時鄒極居此/自號赤松子今一名赤松山有種)¶
(珠泉小/簾泉)霍嶺(在宜黄縣西四十里又孤嶺在/縣西二十里皆接崇仁縣界)寶嶺¶
<pb:KR2k0009_SBCK_118-11b>¶
(在樂安縣/南八十里)大樹嶺(在樂安縣南一百二十里延袤/二十餘里跨寕都宜黄永豐三)¶
(縣界一名/大木嶺)西嶺(在樂安縣西南三十里又北嶺在/縣南四十里兩嶺夾峙鼇水厯其)¶
(間)黄司空嶺(在樂安縣西十里相/傳為黄法[((木-(企-止)+皕)/大)*毛]故居)桃嶺(在樂安縣/西北七十)¶
(里接新/金縣界)大嶺(在樂安縣北十里驛路所經地勢險/峻盤迴而上又上砆嶺在縣東北十)¶
(五里山石光潤/圓白色如碔砆)金峯嶺(在東鄉縣南十里縣界之/山此最高大為縣治地脈)¶
(之宗其南為方盤峯又大小嶺在縣/南二里二嶺並峙其西為獨秀峯)呉嶺(在東鄉/縣東南)¶
(相傳漢時呉芮嘗與車王/戰於此因名上有洗馬池)㑹仙嶺(在東鄉縣西南/相近有龍角峯)¶
　　巖仙嶺(在東鄉縣西南四十里下有鳥石塘又/治塘嶺在縣西北三十里接進賢縣界)王¶
　　仙嶺(在東鄉縣東北連/亙數里為縣之障)接雲峯(在臨川縣南/三十五里)仙桂¶
　　峯(在臨川縣西北三十里與龍會山相/連又西北數十里為櫧山詳見豐城)梅仙峯(在/崇)¶
<pb:KR2k0009_SBCK_118-12a>¶
(仁縣西南四十餘里巴山之北相傳漢梅福嘗寓/此又卓旗峯在縣北二十五里峭㧞如卓旗然)¶
　　　名揚峯(在金谿縣東四十/里亦自雲林分脈)梅峯(在金谿縣南十五/里又烏峯在縣南)¶
(四十里皆南城/縣鼓樓岡分脈)卓筆峯(在金谿縣西南二里與仙/山連脈宛如卓筆下有硯)¶
(池)九峯(在宜黄縣東/四十餘里)鹿角峯(在樂安縣南三十里/羣峯高聳參差並峙)¶
(形如/鹿角)文筆峯(在樂安縣南八十里尖秀/筆卓與芙蓉華蓋爭勝)桃花峯(在/東)¶
(鄉縣南十里普/安橋水所經)白雲峯(在東郷縣南四十/里南接金谿縣界)雄嵐峯¶
(在東鄉縣西舊傳為王郭二仙修煉之所有/茶竈丹鑪遺迹上有靈泉病者飲之多愈)帝聖¶
　　　峯(在東鄉縣東北十五里其北即餘干縣界山極/高峻登之北瞰鄱湖南覽龍虎山又鶴堂峯在)¶
(縣東/北)添紫岡(在金谿縣南四十里平鋪/一徑朝煙暮紫為縣勝境)柏岡(在金/谿縣)¶
(西三十里崇嶺之北又/烏石岡在縣西四十里)龍頭岡(在樂安縣西/為城邑闗障)烏岡¶
<pb:KR2k0009_SBCK_118-12b>¶
<pb:KR2k0009_SBCK_118-12b>¶
(萬/數)滴油巖(在樂安縣/西三十里)石陂巖(在樂安縣西北三十/里下有大巖出水春)¶
(夏瀰漫不辨涯涘秋冬水落/石門砑然其水入寶唐水)紫元洞(在崇仁縣南/華蓋山明統)¶
(志昔浮邱王郭二仙隱此/中有石屏石座石棋局)黄洞(在金谿縣東/二十五里)白水¶
　　　洞(在樂安縣南六十里/下有龍湫多怪石)錦繡谷(在金谿縣治後/宋王安石有詩)石¶
　　　廩(在臨川縣寰宇記在縣東三十九里狀似倉廩/内可容千斛臨川記云廩口開則嵗豐閉則嵗)¶
(儉)仙人石(在宜黄縣治西宋提刑鄒極遇仙/於此宋徐圓老明掲重熙皆有詩)旴水¶
(在臨川縣東後稱汝水也自建昌府南城縣北流/入府境經金谿西石門山一名石門水又北入臨)¶
(川縣界為汝水合宜黄崇仁二縣水又西北入南/昌府界水經注旴水出南城縣西北流經南昌縣)¶
(南西注贛水寰宇記汝水在臨川縣東北一里源/接旴水從石門以下沿流三百二十四里入洪州)¶
(界内有湍瀬三十五府志旴水入縣南梁安峽為/汝水至石門受金谿清江諸水又過夢港以抵府)¶
<pb:KR2k0009_SBCK_118-13a>¶
(治由千金陂趨城下繞城而北又西受連礬水又/西北合臨水由金玉臺折而北過虎頭洲受黨溪)¶
(漳原以西櫧山以南之水至金雞城受金/谿東鄉西注之水又西北入南昌府界)夢江水¶
(在臨川縣南三十里源出縣東南四十里之佛迹/嶺西流入旴水/按隋書地理志臨川有夢水即)¶
(此)臨水(在臨川縣西十里源出樂安縣西北大盤/山名寶唐水又名大溪水東北流至巖陀)¶
(寨與巴水合又東四十里至官洲與西寕水合又/左合清水又東經縣治東五縣東北二十里與羅)¶
(山水合又東北經神前洲與孤嶺水合又東北經/白鴛洲入臨川縣界為臨水又東北合宜黄水又)¶
(經縣北入旴水/按寰宇記臨川水在臨川縣東/北五十里源出定川沿流十里與汝水合本名定)¶
(水唐天寶六載敕改臨川水其源流道里皆與今/臨水不合諸志皆以巴水為臨水上源以巴水所)¶
(出之巴山一名臨川山耳然此/水源遠自當以寶唐為正源也)連礬水(在臨川縣/西北五里)¶
(源出長岡厯仙臨山㑹旴水沿流四十/里水比諸水特重昔人取以充漏刻)箭港水(在/臨)¶
<pb:KR2k0009_SBCK_118-13b>¶
(川縣西北八十里旴水分流即豐城雲韶水之上/源也每春夏水溢則舟楫由此西入章江水淺則)¶
(舟不能移俗/因謂之小河)孤嶺水(在崇仁縣東南源出孤嶺北/流八十里與大浮山高峯山)¶
(石牛源諸水合流又/五十里北入寶唐水)博陂水(在崇仁縣東南自宜/黄流經臨川縣至縣)¶
(界分為東西行合流為/三港口又與臨水合)巴水(在崇仁縣西南寰宇/記巴水源出巴山沿)¶
(流合寶唐水縣志巴水出臨川山一名臨水其山/最高四向之流不一西北入寶唐由是寶唐亦兼)¶
(臨水/之名)西寕水(在崇仁縣西南寰宇記在縣西南一/百七十里源出仙蓋鄉沿流至縣入)¶
(汝水縣志源出華蓋山東北趾沿流而下至官洲/入寶唐水又青水在縣西北源出七都東南流入)¶
(寶唐水羅山水在縣西北源有二一出暗坑東流/五十里一出東塔下沿流八十里俱入寶唐水)¶
　　青田港水(在金谿縣東二十里源出雲林山流經/黄洞至黎盆渡合名揚港入三港又漸)¶
(橋水在縣東四十里源出三十六峯之下厯金牛/嶺至黎盆渡入青田港又仙巖港出貴溪縣之仙)¶
<pb:KR2k0009_SBCK_118-14a>¶
(巖峯西/入三港)三港水(在金谿縣東五十里源出崖山北/流經自蓮港至黎盆渡合青田港)¶
(水又厯田埠港合仙巖港水又北經東鄉縣東/界名田埠水又北至饒州府安仁縣界合信水)清¶
　　江水(在金谿縣西南四十里源出瀘溪縣界凡數/小港合流出明山港口西北流合福水入旴)¶
(水其水清洌宜漚楮故土人造紙以清江著名又/福水在縣南十里源出瀘溪縣界流經梅峯至鼓)¶
(樓岡合清江水又后車溪水在縣南四/十里源出韓婆嶺西北流合清江水)金谿水(在/金)¶
(谿縣北源出上幕嶺東西分流經疎山入旴水水/色如金故名又苦竹水在縣西北四十五里赤橋)¶
(水在縣西五十里/俱西流入旴水)宜黄水(在宜黄縣東本宜黄二/水宜水源出縣東南軍)¶
(山黄水源出縣南黄土嶺皆北流至縣東合流名/宜黄水又北入臨川縣界至縣西合臨水入旴水)¶
(寰宇記宜黄水在宜黄縣東南一百六十三里源/出黄土嶺沿流合漳水至西津與汝水同流縣志)¶
(宜水源出軍峯合小溪崎嶇屈曲㑹雙溪小圳鄢/源小圳過薦元渡及呉坊洲與漳水二支合至棠)¶
<pb:KR2k0009_SBCK_118-14b>¶
(隂為清湖潭至丁家洲與黄水合黄水自黄土嶺/十里出落馬徑二十里出東坡至縣南二十里鄧)¶
(坊與魚牙山小溪合又過馬停橋合小鹿圳至縣/東門外與宜水合是為宜黄水繞城又東北與曹)¶
(水合又經諸灘渡至縣北六十里搗港㰙入臨川/縣界受禪和仙蓋諸源之水過上頓渡龔家灘入)¶
(臨/水)漳水(在宜黄縣東南有二源皆出箬嶺一經楓/林蛟源至薦元渡一自漳源至呉坊洲俱)¶
(左入/宜水)曹水(在宜黄縣北源出崇仁縣東南雙坑流/入縣界又東經縣北遶鳳山後入宜黄)¶
(水)書堂水(在樂安縣東源出芙蓉山西流由石陂/書堂受小陂以下之水至李河埠入寶)¶
(唐水又十洞水亦出芙蓉山自十洞出小陂㑹/紅畬沙港康村諸水亦至李河埠入寶唐水)遠¶
　　　溪水(在樂安縣南源出南曹山曹溪北流合徐莊/嚴塘前團三水至烏江入大溪水徐莊水源)¶
(出大樹嶺自徐莊引流合大根竹水入遠溪嚴塘/水源出大龍山前團水源出鹿角峯下流皆入遠)¶
(溪)大溪水(在樂安縣南二十里源出華葢山西流/合羅山聾陂水至烏江渡與遠溪水合)¶
<pb:KR2k0009_SBCK_118-15a>¶
(又至員陂/入鼇溪水)鼇溪水(在樂安縣南源出芙蓉山西流/三十里與西華山水合又至東)¶
(郭與載興甑蓋二山水合名爲鼇溪由鼇石而下/數丈名無聲水其水正當縣門沙底極平雖湍激)¶
(而沙不能壅凝如不流故名又西過鎮安橋折而/東流又西至櫸林與蠶源仙人井田諸水合又西)¶
(南經西嶺北嶺之峽至員陂與大溪合/又至永豐縣合湖平水而入於贛江)湖平水(在/樂)¶
(安縣南六十里源出文筆峯自雲水峽三十里至/湖平合善和及池頭羅陂諸水至永豐郭入鼇溪)¶
　　河源水(在樂安縣北源出主峯山由河源流至袁/坊合朱源水又經戴坊廖坊至石梘入寶)¶
(唐/水)殷坊水(在樂安縣北源出杯山由殷坊流經廉/坊龔坊又龍義水亦出杯山流經田下)¶
(皆入寳/唐水)太平橋水(在東鄉縣東源出庾嶺之左流/經太平橋至烏岡入三港口水)¶
(又金橋水源出縣南煞坑普安/橋水源出庾嶺下流俱入三港)花山港水(在東鄉/縣東南)¶
(源出螺首峯南流至郎橋與/金峯東麓之水合皆入三港)延橋水(在東鄉縣西/南源有二一)¶
<pb:KR2k0009_SBCK_118-15b>¶
(出金谿縣北金窟山一出查堆浮羅橋至下車橋/合流至齊岡渡名齊岡水又西北流入縣界至新)¶
(陂入三港又浯溪水源出梅坑山流經縣西南/為浯溪烏株橋水源出段坑下流皆入延橋水)黄¶
　　　塘墟水(在東鄉縣北源出雄嵐峯流為/黄塘陂下流為廉陂入三港)潤溪水(在/東)¶
(鄉縣北六十里其源有三一自鶴堂峯南流而北/一自贊王嶺西流而東一自餘干縣李梅峯東流)¶
(而西三水皆自巖前陂合流北下/為潤溪至餘干族湖入龍窟河)三港口水(在東/郷縣)¶
(東北源有三一出珠坑庾嶺雞公嶺之間一出竹/山峽入寒陂一出雄嵐峯左經洞泉觀西平龍義)¶
(而來三水交會於縣城東北名三港口又西厯珠/山下至新陂與延橋水合又西經臨川縣界金雞)¶
(城入旴水/按此別是一/水非金谿之三港水也)南湖(在臨川縣西南二/里一名南塘相傳)¶
(南唐親藩李景達守郡時創延廣數百畝府城三/面環河惟西南為山麓浚湖於此受東南諸源之)¶
(水霖雨不溢暵旱有瀦宋天聖中郡守朱正/辭表為放生池置斗門以均蓄洩今湮廢)龍潭¶
<pb:KR2k0009_SBCK_118-16a>¶
(在崇仁縣凡四羅山湖/山芙蓉山華蓋山皆有)梅仙潭(在樂安縣/南五十里)黄金瀨¶
(在崇仁縣東二十里/下有潭深莫可測)龍西漈(在崇仁縣西南兩山/聳峙中通一渠遠接)¶
(相山泉隨石㵼下注/為龍潭可濟嵗旱)虎頭洲(在臨川縣北三十/里東接龍步灣)墨¶
　　龍池(在府學大成殿前池中韓子蒼雜記忽時水/黒有物出鳴似蜥蜴謂之墨龍此物每見士)¶
(之試於有司者得人/必多率以此為驗)靈運池(在臨川縣東四十里/距靈谷山二里許池)¶
(在山巔謝靈運為臨/川内史日遊於此)化龍池(在崇仁縣治北明統/志宋樂史家池池旁)¶
(有巨蟒鱗甲爪距如金一日風雨大作/化龍而去史登科正此日以是得名)雙龍池(在/樂)¶
(安縣南/七十里)鏡香池(在樂安縣治西舊有蓮池久漸湮/廢宋淳熙十二年邑令趙善恭芟)¶
(穢疎塞建清樂亭於其上取/李白荷花鏡裏香句名池)温泉(在臨川縣西三/十二里寰宇記)¶
(廣六十步疾/者浴之多愈)玉香泉(在金谿縣東四/十里其泉甘香)五星泉(在金/谿縣)¶
<pb:KR2k0009_SBCK_118-16b>¶
(南十里一名靈泉自石/眼噴出纍纍如撒珠)黄蜂泉(在金谿縣西三十/里井寛不盈畝而)¶
(泉脈多於蜂房/灌田約百頃)三龍井(在金谿縣/東五十里)仙人井(在樂安/縣平湖)¶
(岡上水可/引以灌田)¶
　︹古蹟︺臨汝故城(在臨川縣西後漢永元八年分南城/縣置屬豫章郡隋改曰臨川唐寳應)¶
(中徙今治舊唐書地理志後漢置臨汝縣呉置臨/川郡厯南朝不改隋平陳改臨川郡為撫州仍改)¶
(臨汝為臨川郡州郡所理皆此縣曹學佺名勝志/汝水西臨水東有平陸曰赤岡古州治也上有古)¶
(城唐寶應中大守王圓始自赤岡移治於連礬小/溪之西陲宋家坤翁修城記臨汝者謂治在臨汝)¶
(中相傳赤岡乃其故址郡乘言王圓徙西陲中和/末危全諷又徙今治非也全諷特因圓之舊加築)¶
(而無所徙縣志赤岡在今/城西五里城西寺之西南)西豐故城(在臨川縣西/南寰宇記呉)¶
(太平二年以臨汝縣為郡於郡南更置西平縣晉/改西豐隋開皇九年併入臨川縣志西豐故城在)¶
<pb:KR2k0009_SBCK_118-17a>¶
(縣西南五十里/今呼為遊城)定川故城(在臨川縣北寰宇記梁/大通二年分臨川縣境)¶
(置定川縣隋開皇九年併入臨川縣/志定川城一名母城在今縣北雷坊)宜黄故城(在/今)¶
(宜黄縣東三國呉置宋書州郡志臨川郡領宜黄/縣呉立寰宇記梁大同二年立宜黄縣於宜黄水)¶
(側以水為名隋開皇九年廢入崇仁乾徳六年李/煜割崇仁縣之仙桂崇賢待賢三鄉復立宜黄縣)¶
(九域志開寶三年以宜黄場升為縣縣志縣初置/於水東或言水西形𫝑尤佳邑人胥仕隆因捐其)¶
(故宅為縣即黄填鎮也又於舊治建故縣廟以鎮/之今水東百花洲有小廟名故縣蓋其遺址/按)¶
(宜黄本呉置而寰宇記言梁立云隋開皇九年省/而隋志不載多與史書不同又寰宇記言乾德六)¶
(年置縣而九域志作開寶三年當/是乾德中置塲開寶中置縣也)樂安故城(在今/樂安)¶
(縣北舊名古塘本崇仁地宋紹興十九年割崇仁/之大授樂安忠義三鄉永豐之雲蓋一鄉創縣後)¶
(還雲葢鄉隸永豐縣志縣初置於古塘在今縣北/後徙詹墟本嚴城市宋景祐進士詹鎬為崇仁簿)¶
<pb:KR2k0009_SBCK_118-17b>¶
(家於此故/名詹墟)巴山舊城(在崇仁縣西南梁普通三年/分新建縣置巴山縣大同二)¶
(年兼置巴山郡太平元年分江州之巴山臨川安/城豫章四郡置高州陳天嘉四年州廢光大初郡)¶
(廢隋開皇九年縣廢入崇仁隋書地理志崇仁縣/梁置巴山郡領大豐新安巴山新建興平豐城西)¶
(寕七縣平陳郡縣並廢以置縣焉寰宇記廢巴/山縣在崇仁縣西南三十一里以巴山為名)東¶
　　　鄉舊城(在今東鄉縣南長林山下明宣德中守臣/以臨川東界去縣遼遠議建縣於長林不)¶
(果至正徳八年始析臨川之長夀移風遵化延夀/安寕崇德六鄉金谿之延偪鄉餘干之習泰鄉安)¶
(仁之雲錦鄉進賢之崇信鄉置東鄉縣兵備副/使胡永清以長林非要地徙於孝岡即今治也)新¶
　　　建廢縣(在崇仁縣西南三國呉置屬臨川郡晉宋/齊因之梁改屬巴山郡隋平陳廢入崇仁)¶
(寰宇記在縣西/南九十五里)安浦廢縣(在樂安縣西南三國呉/置屬臨川郡晉宋齊因)¶
(之隋省寰宇記在崇仁縣西南二百六十里呉太/平二年置以安浦村為名隋開皇九年併入崇仁)¶
<pb:KR2k0009_SBCK_118-18a>¶
(縣志在今縣/西南六十里)西寕舊縣(在崇仁縣南三國呉置以/西寕水為名屬臨川郡晉)¶
(因之後廢梁大同二年復置屬巴山郡隋/平陳廢入崇仁寰宇記在縣南六十三里)工塘城¶
(在臨川縣東南四十里府志梁末/周迪起兵臨川築城於工塘今堙)述陂城(在臨川/縣西十)¶
(五里府志唐武德五年刺史周法猛築述陂置陂/上山田百餘畝為永久修陂之費今與小港華家)¶
(徐陂相連並/列為五陂)上城下城(在崇仁縣東二城相距五/里許平岡迤邐上城有墟)¶
(市不詳/所始)洛城(在金谿縣西十里梁末周迪起兵臨/川時所築也又有上城下城在縣東)¶
(南七十里相/傳亦迪所築)珊城(在金谿縣西南四十里相傳南/唐後主時所築今有珊城渡)¶
　　　神運城(在樂安縣南八十里明統志相傳唐羅僕/射領兵逐冦至此夜有神助其築城遺迹)¶
(尚/存)銀監(在金谿縣治内寰宇記在宜黄縣東南一/百二十里本臨川之上幕鎮其山岡出銀)¶
(礦唐朝嘗為銀監基址猶存至周顯德五年析臨/川近鎮一鄉併取饒州餘干白馬一鄉立金谿場)¶
<pb:KR2k0009_SBCK_118-18b>¶
(置鑪以烹銀礦文獻通考宋淳化五年升金谿/場為縣/按宋史地理志作開寶五年升縣誤)王¶
　　　義之故宅(在臨川縣東南臨川記義之嘗為臨川/内史置宅於郡城東高改名曰新城旁)¶
(臨迴溪特據層阜其地爽塏山川如畫寰宇記在/臨川縣東南三里舊井及墨池猶存每重九日郡)¶
(守從事多遊於此因立亭曰茱萸隋開皇/十二年於此置九仙觀尋又為寺並廢)王安石¶
　　　故宅(在臨川縣治/東後以為祠)繙經臺(在臨川縣東南唐顔真/卿記撫州城東南四里)¶
(為繙經臺宋謝康樂於此繙譯涅槃經寰宇記在/臨川縣北四里唐大厯四年於臺北立寶應寺)¶
　　　擬峴臺(在臨川縣東鹽歩嶺宋嘉祐二/年知撫州裴材建曾鞏有記)魏夫人壇¶
(在臨川縣寰宇記在臨川縣西北六里二百步夫/人名華存任城人晉司徒舒之女少讀老莊年二)¶
(十四父母抑而嫁之歸太保掾劉文文卒夫人避/俗江南遂止臨川西立壇修道成帝咸和九年化)¶
(形而去壇南有九曲池唐睿宗使葉法善祭/醮仍於壇西置洞靈觀顔真卿撰碑詳其事)見山¶
<pb:KR2k0009_SBCK_118-19a>¶
　　閣(在府治宋通判施/邈建王安石有記)御書閣(有二一在崇仁縣南/宋李劉建以藏宋理)¶
(宗御筆一在宜/黄縣學亦宋建)瀛洲亭(在府治西金柅園西/景物為一州之冠)玉茗¶
　　亭(在府治宋時建明統志亭下有花名玉茗如山/茶而色白黄心綠萼人以比楊州之瓊花宋元)¶
(名人多/賦詠之)青雲亭(在臨川縣學後青雲峯上明統志/宋嘉祐末邑令謝卿材宴是亭有)¶
(登亭先得㑹青/雲之句遂名)南阜亭(在崇仁縣南二里元/虞集嘗作樂府一曲)飲歸¶
　　亭(在金谿縣治/宋曾鞏有記)碧澗亭(在金谿縣后車里元里/人何茂甫建呉澄有詩)忠¶
　　孝堂(在府治宋守張滉建繪晉太傅/王祥唐刺史顔真卿像祀焉)逸老堂(在樂/安縣)¶
(南六十里元/呉澄有詩)思軒(在通判治北/宋曾鞏有記)三山小隱(在崇仁/縣南十)¶
(五里名勝志宋尚書何異建山莊三曰浮/石曰巖石曰玲瓏合而名之曰三山小隱)玉田(在/崇)¶
(仁縣南三十里玉田觀/相傳蕭子雲種玉處)樂民義莊(在宜黄縣西四/十里宋時樂史)¶
<pb:KR2k0009_SBCK_118-19b>¶
<pb:KR2k0009_SBCK_118-19b>¶
(黄縣東二十里/本朝乾隆三十二年由/止馬市移駐於此又有上勝巡司今廢)招攜鎮¶
　　巡司(在樂安縣南明初置龍義巡司/本朝乾隆/三十年移駐於此又南平巡司在縣西北明)¶
(宣徳十年置尋廢又望仙巡/司在縣南亦明初置今裁)航步鎮(在臨川縣南/五十里明洪)¶
(武初置稅課/局於此今裁)許灣鎮(在金谿縣西六十里/本朝/乾隆三十二年移縣丞駐此)¶
　　白玕鎮(在東鄉縣東四十五里路出安仁之中道/舊置巡司今廢又古熂巡司在縣西北十)¶
(里横山巡司在縣東北十五里俱/明初置屬臨川縣分縣後並廢)平塘鎮(在東郷/縣西四)¶
(十里元置稅課局於此明/正徳五年廢今為平塘鋪)華山營(在樂安縣南又/麻嶺營在縣北)¶
(皆明崇禎/初置今廢)湖平砦(在宜黄縣東四十里又/龍漈砦在縣南九十里)羊羅砦¶
(在樂安縣東十里五峯巍然其中三峯平/坦有巖可居又王橋砦在縣東南五十里)曾由砦¶
(在樂安縣南十五里宋時置巡司於此又烏麻砦/在縣南六十里烏麻嚴上巖高五里有泉可飲千)¶
<pb:KR2k0009_SBCK_118-20a>¶
(人)同湖砦(在樂安縣南八十里縣志湖平龍嶺南/山洪源麻塘五砦相連相近又有雲峯)¶
(寨跨永/豐縣界)招攜砦(在樂安縣南宋紹興三年郡守黄/炳置以禦冦兼置巡司明崇禎初)¶
(亦置招攜砦/於水東洲上)摇籃砦(在樂安縣西北七十/里高五里可容千人)嚴陀砦¶
(在樂安縣東北六十/里與懷仁關相近)東館市(在臨川縣南六十里/元置稅課局於此明)¶
(初又置公/館後俱廢)棠隂市(在宜黄縣東二十里有楓林螺/阜桃屏三峯如削有大溪曰查)¶
(浦有泉下/流曰湕溪)孔家驛(在臨川縣東/本朝康熙十六/年裁又有遞軍所亦置孔家渡)¶
(今/裁)清源驛(在臨川縣北六十里東北接饒州府安/仁縣界輿程記清源驛北六十里為謝)¶
(家埠又四十里為柘林又三十里為八字腦又六/十里即康山也又清遠驛在縣北六十里宋置久)¶
(廢)江陽驛(在崇仁縣治東又羅山驛在縣南豐安/驛在縣東六十里梅檀驛在縣西南六)¶
(十里三山驛在縣/西一百里皆久廢)石門驛(在金谿縣西四十里水/驛也上通旴江下連臨)¶
<pb:KR2k0009_SBCK_118-20b>¶
(汝明王守/仁建久廢)¶
　︹津梁︺文昌橋(在臨川縣東門外跨旴水宋嘉泰中/建/本朝康熙三年修十五年重修)吕¶
　　橋(在臨川縣南四十里明統/志因吕洞賓經此故名)黄塘橋(在臨川縣西/北連礬水口)¶
　　孝義橋(在臨川縣/北五里)飛仙橋(在崇仁縣/東二里)黄洲橋(在崇/仁縣)¶
(治東南為郡西徃來之通道宋嘉祐中建浮梁名/平政橋後易曰巨濟淳祐中改創石橋長數十丈)¶
(咸淳間文天/祥改今名)化蘢橋(在崇仁/縣治北)郭石陂橋(在金谿縣/南十五里)¶
(為撫信/孔道)后車橋(在金谿縣南四/十里亦屬孔道)夀安橋(在金谿縣/西五十里)¶
　　貫虹橋(在宜黄縣東門外明萬厯/中知縣馮舜臣建自為記)馬停橋(在宜黄/縣南崇)¶
(賢鄉跨馬停溪水其水/自雷坊小麓斜入黄水)迎恩橋(在宜黄縣北鳯山/前元呉澄有記)¶
　　鼇溪橋(在樂安/縣西南)石橋(在樂安縣西四十里其石高/䂬如橋橋側有動石可運轉)¶
<pb:KR2k0009_SBCK_118-21a>¶
　　石磯橋(在樂安縣三十八都於石/上鑿槽引水灌田千餘畝)金鼇橋(在樂安/縣城嚮)¶
(治門外為合邑通衢/本朝乾隆三十八年建)太平橋(在東鄉縣/南門外)九子橋¶
(在東鄉縣東/南長林宋建)麻溪橋(在東鄉縣南十/五里道通金谿)延橋(在東鄉/縣西南)¶
(三十里接臨/川縣界宋建)石頭渡(在臨川縣東南二十里汝/水所經東岸有蝦蟆石)呉¶
　　家渡(在臨川縣北二里旴水所經臨川縣界官渡/凡七曰瑶湖曰黄塘曰雲山曰梅洲曰永豐)¶
(曰辜家而呉家/渡尤為要津)清江渡(在金谿縣/出紙處)黄獅渡(在金谿/縣南四)¶
(十/里)石門渡(在金谿縣西四十里旴水與清江合流/經此為四達之衢又梁安渡亦在縣西)¶
(皆接臨/川縣界)¶
　︹隄堰︺文昌堰(在臨川縣東/旴水之滸)千金陂(在臨川縣東南省/志汝水自旴來逹)¶
(於瑶湖斜直孔家渡地平土疎唐時初決一口其/後支港横溢正道湮淤上元中守臣建華陂以遏)¶
<pb:KR2k0009_SBCK_118-21b>¶
(支流大厯中刺史顔真卿繼築名土塍陂貞元中/刺史戴叔倫繼築名冷泉陂咸通九年刺史李渤)¶
(鑿冷泉故基凡九百七十餘丈又於其上横截汝/水置千金陂南北百二十五丈自此水復故道西)¶
(過南塘橋口匯連礬之流東西四郷之間灌田各/數千頃宋嘉祐四年謝卿才知臨川修築千金等)¶
(九陂𤋮寕中知縣事謝泂又修之紹興中郡民王/姓者獨修之嘉熙中州守趙師郡別鑿一渠引水)¶
(至擬峴臺下功未竟淳祐十一年州守葉夢得築/陂長三百丈浚渠廣二十丈自元及明陂復大决)¶
(萬厯中知府古之賢甃石隄鑄鐵犀/而為之銘/本朝康熙二十七年修)博陂(在臨川/縣西南)¶
(五十里跨崇仁縣界引宜/黄水灌田六十三頃有竒)清塘(在臨川縣北七十/里曾氏世居環羣)¶
(山而匯衆水/灌溉甚廣)¶
　︹陵墓︺︹南北朝︺︹陳︺黄法[((木-(企-止)+皕)/大)*毛]墓(在崇仁縣/西南巴山)︹唐︺羅隱墓(在樂/安縣)¶
(南羅/家潭)︹宋︺晏殊墓(在臨川縣/北沙河)聶昌墓(在臨川縣招/賢鄉雷公嶺)呉¶
<pb:KR2k0009_SBCK_118-22a>¶
　　沆墓(在崇仁縣茶山沆/隱居環溪卒葬此)羅㸃墓(在崇仁/縣蛇坑)何異墓(在/崇)¶
(仁縣東南/浮石山莊)樂史墓(在崇仁縣西/南官山東林)陸九淵墓(在金谿/縣東延)¶
(福/鄉)鄒極墓(在宜黄縣北/王田寺後)陸九齡墓(在東鄉縣/萬石塘)東吳¶
　　先生墓(在東鄉縣新田/村改稱呉儀墓)陸九韶墓(在東鄉縣東南/螺首山南麓)¶
　　︹元︺揭徯斯墓(在臨州縣/富城鄉)呉澄墓(在崇仁縣/東神頓坑)虞集墓¶
(在崇仁縣南門官路/旁初葬澤源後徙此)虞磐墓(在崇仁縣/禮賢鄉)︹明︺呉與弼¶
　　墓(在崇仁縣/羅源岡)羅玘墓(在金谿縣/南頂山)譚綸墓(在宜黄縣/南十五里)¶
(崇賢/鄉)董裕墓(在樂安縣/招攜鹿源)五傑墓(在樂安縣明崇禎/五年汀韶流寇入)¶
(樂安有義士陳球六張俊五陳香四唐大老羅興/華五人陷陣死之邑人哀而合塟之號五傑墓巡)¶
(撫解學龍/為文祭之)¶
<pb:KR2k0009_SBCK_118-22b>¶
　大清一統志¶
　撫州府(二)¶
　︹祠廟︺顔魯公祠(在府治祀唐顔真卿/宋曾鞏張栻皆有記)謝康樂祠(在府/治祀)¶
(宋謝/靈運)朱文公祠(在府/學)三陸先生祠(在府學西淳祐/中州守葉夢得)¶
(建祀陸九齡九韶九淵/又有祠在金谿縣學右)三賢祠(在臨川縣學宋建/祀縣令劉彌正黄)¶
(幹主簿/京鏜)黄文肅公祠(在臨川縣學左/祀宋縣令黄幹)曾文定祠(在/臨)¶
(川縣南三里祀宋/曾鞏元虞集記)五賢祠(在臨川縣南三里明建/祀宋陸九淵元呉澄明)¶
(呉與弼陳九川呉悌/本朝/康熙十年移建於府學後)樂巴祠(在崇仁/縣巴山)呉文¶
　　正公祠(在崇仁縣迎恩橋左明/宏治中建祀元呉澄)呉康齋祠(在崇仁/縣昭清)¶
(觀故址明嘉靖/中建賜額崇儒)虞邵菴祠(在崇仁縣南門外/明建祀元虞集)忠勇¶
<pb:KR2k0009_SBCK_118-23a>¶
　　祠(在崇仁縣治南六十/五里祀宋令蘇絾)烈孝祠(在樂安縣城南隅/明進士詹崇妻潘)¶
(氏子詹迪以陷賊赴井/死正德中敕建祀之)七烈祠(在東鄉縣祀明正/德初死節陳忠妻)¶
(周氏等/七人)博陂廟(在府城西南五十里明統志昔游/茂洪仕唐為南豐令道經其地敎)¶
(民鑿渠引水以灌田/鄉人德之遂祀焉)黄司空廟(在崇仁縣七/都祀黄法[((木-(企-止)+皕)/大)*毛])二孝¶
　　女廟(在金谿縣東二里/祀唐葛祐二女)¶
　︹寺觀︺天安萬夀寺(在府治東五/代時楊英建)寶應寺(在府治南有/謝靈運繙經)¶
(臺唐顔真卿白居易/俱有記今為縣學)北景德寺(在府治東北宋曾/鞏王安石於此題)¶
(名謝逸/有記)廣夀寺(在臨川縣城東隅古永安寺後/改今名規制宏敞為一郡冠)明¶
　　水寺(在臨川縣西三十里唐建有石雙立號石門/關夾道多古松開池種蓮號十里松風九曲)¶
(蓮/池)東林寺(在崇仁縣北宋建/即樂史讀書之所)翠雲寺(在金谿縣南/四里唐建宋)¶
<pb:KR2k0009_SBCK_118-23b>¶
(王安石陸九/韶皆有題詠)疎山寺(在金谿縣西北五十里唐何/仙舟隱此中和中始建寺中)¶
(有白雲閣/一覽亭)寶積寺(在宜黄縣北三十里本名荷玉/觀唐僧本寂駐錫處宋改今名)¶
　　白土寺(在宜黄縣北待賢鄉隋建/唐為普慧慈應禪師道場)祿源寺(在樂安/縣北宋)¶
(建)祥符觀(在臨川縣城東隅擬峴臺側隋創南唐/昇元中甘露降於仙壇松上因改甘露)¶
(觀宋大中祥符/中重建更今名)明真觀(在臨川縣南三十里/隋建有唐顔真&KR0056;銘)洞靈¶
　　觀(在臨川縣西六里有魏夫人壇唐睿宗/命道士葉法善醮於壇西建此觀奉之)梅仙觀¶
(在臨川縣東北六十里相傳/漢梅福寓此宋白玉蟾有詩)昭清觀(在崇仁縣東/三里晉王郭)¶
(嘗遊處元/吳澄有記)妙常觀(在宜黄縣南九十里漢李洞仙/修煉飛舉之地有煉丹井朝斗)¶
(壇望仙峯又有龍池能/出雲雨宋宣和中賜額)招仙觀(在樂安縣南/門外宋建)¶
　︹名宦︺︹晉︺王羲之(臨沂人為/臨川内史)︹南北朝︺︹宋︺荀伯子(潁川潁/陰人臨)¶
<pb:KR2k0009_SBCK_118-24a>¶
(川内史在郡作/臨川記六卷)謝靈運(陳郡陽夏人文/帝時臨川内史)︹齊︺何昌寓¶
(廬江&KR0998;人永明初臨川内史/厯郡清白士君子多稱之)︹梁︺到洽(彭城武原人/天監中臨川)¶
(内史在/郡稱職)殷鈞(陳郡長平人天監中臨川内史閉閣/卧治而百姓化其德刦盜皆奔出境)¶
(嘗擒刼帥不加拷掠但和顏誚責刼帥/稽顙乞改過即命遣之後遂為善人)蕭子雲(蘭/陵)¶
(人大通中為臨川内史在/郡以和理稱民吏悦之)︹陳︺駱牙(呉興臨安人世/宗時以平周迪)¶
(功遷冠軍將/軍臨川内史)︹隋︺張奫(清和人高祖時為/撫州刺史有能名)︹唐︺周法猛¶
(武德中撫州刺史建述/陂引渠溉田二百餘頃)顔真卿(京兆萬年人大厯/中撫州刺史修塍)¶
(築陂以溉民/田民甚便之)杜佑(京兆萬年人大/厯中撫州刺史)戴叔倫(潤州金/壇人德)¶
(宗時撫州刺史民&KR0010;爭灌溉為作均水法/俗便利之耕餉&KR0010;廣獄無繫囚詔書褒美)︹宋︺和㠓¶
(開封浚儀人雍熙初知崇仁縣/江南轉運楊緘以其才幹奏)王彬(光州固始人/淳化中知撫)¶
<pb:KR2k0009_SBCK_118-24b>¶
(州州民李甲饒英恃財武斷鄉曲縣莫能治彬按/治甲索其家得所藏兵械又得服器有龍鳳餙坐)¶
(大逆棄市并按英嘗强取/人孥配嶺南州里肅然)周執羔(信州弋陽人宣/和初調宜黄丞)¶
(時四境俶擾潰卒相挺為變令大恐不知所為執/羔諭以禍福皆斂乎聽命既又誅其黨執首謀者)¶
(斬以徇邑/人德之)謝諤(新喻人紹興中樂安多盜監司檄/諤攝尉條二十䇿大約使其徒相)¶
(糾而以信賞隨之盜果解散金渝盟/諸軍往來境上選行縣事有治辦聲)劉汝翼(紹興/中為)¶
(撫州守餉兵不匱及勸/誘賑糶流離轉一官)張孝祥(厯陽烏江人紹興/中知撫州年未三)¶
(十蒞事精確老於/州縣者所不能及)林大中(婺州永康人淳熙中知/金谿縣郡督輸賦急太)¶
(中請寛其期不聽/納誥敕投劾而歸)趙善譽(宗室子淳𤋮中知臨川/縣縣嘗豫借民賦善譽)¶
(按籍徵催以時/辦集遂罷豫借)黄幹(福州閩縣人寕宗時知臨川/縣歳旱勸糶捕蝗極其力)¶
　　范應鈴(豐城人寕宗時知崇仁縣始至明約束信/期㑹正紀綱曉諭吏民使知所趨避然後)¶
<pb:KR2k0009_SBCK_118-25a>¶
(罷鄉吏之需供校版籍之欺蔽夙興冠裳/聽訟發摘如神真德秀表其堂曰對越)羅必元¶
(隆興進賢人嘉定中調崇仁丞復攝司法郡士曾/極題金陵行宫龍屏忤丞相史彌遠謫道州解吏)¶
(窘極甚必元釋/其縛使之善達)劉應龍(高安人理宗時知崇仁縣/淮西失守江西諸州有殘)¶
(破者縣佐貳聞變先/遁應龍固守不去)劉子薦(吉州安福人寶慶中/為撫州司錄有愬王)¶
(應亨毆死荷擔黄九者獄成矣子薦疑而駁之俄/烈風迅雷闢獄户裂吏楔殺人者實孔目馮汝能)¶
(也獄遂白事聞頒諭/天下之為理官者)趙時煥(宗室子淳祐中知撫/州時馬步旗軍甚悍)¶
(時煥節制之迄去無敢譁者增置貢院修復文昌/堰寶祐二年復以朝奉大夫來提舉常平以臨川)¶
(新增山税病/民奏減其半)徐霖(衢州西安人淳祐中知撫州祠/先賢寛租賦賑饑民誅悍將一)¶
(月而政舉化行以言/去士民遮道不能行)黄震(慈谿人咸淳八年撫州/饑起震知州事單車疾)¶
(馳至則大書閉糴者籍强糴者斬揭於市米價日/損轉運司下州糴米七萬石震曰民生蹶矣豈宜)¶
<pb:KR2k0009_SBCK_118-25b>¶
(重困以設官田三莊所入應之修復朱子祠樹晏/元獻里門復風雷祀勸民種麥禁競渡焚三百餘)¶
(艘用其丁鐵創/軍營五百間)黄申(井研人德祐中樂安縣丞亷/謹有治聲元兵拔撫州索降)¶
(狀樂安令率其僚聯署以上申獨抗不往令遣人/强輿致之申陽死令無如之何翼日遁去隱已山)¶
(以/終)︹元︺楊景行(吉安太和州人延祐中撫州路總管/府推官發奸摘伏郡無寃獄金谿縣)¶
(民陶甲厚積而𠒋險嘗屢誣陷其縣長吏罷去之/由是官吏不敢詰治景行至以法痛繩之徙五百)¶
(里外豪僧雲住發人冢墓取財物事覺官吏受賄/緩其獄景行即按之治之如法豪猾斂迹良民𫉬)¶
(安)秦起宗(廣平深水人文宗時撫州路總管至官/有司供張甚盛亟使歸之宜黄樂安常)¶
(租外帶耕没官田田薄賦重倍於正數/起宗請於行省以時估折價民始不病)︹明︺王昇(龍/溪)¶
(人宣德初擇廷臣二十五人為郡守昇以大理寺/正出知撫州府以政績著在郡九載部民乞留增)¶
(秩還/任)王宇(祥符人景泰初知撫州府為政簡靜/而鋤强遏奸凛不可犯一境大治)李¶
<pb:KR2k0009_SBCK_118-26a>¶
　　祥(天順中知崇仁縣常俸外一毫/無取於民修造不擾賑濟有方)周瑛(莆田人成/化中知撫)¶
(州府以文事飭吏治/尤勵風節安靜不擾)李鳳(崑山人正德中金谿典/史宸濠反東鄉賊起鳳)¶
(奮勇率民兵/禦賊死之)蔡元偉(晉江人嘉靖中爲府同知署/樂安縣事流賊數千焚掠鄰)¶
(邑樂安故無城元偉急簡丁壯據險設守賊聞不/敢犯時獄舍久傾會天暑疫作元偉欲新其獄乃)¶
(縱囚歸家獄成囚俱自至後署崇仁縣事亦無/城賊&KR0723;至元偉勒兵出戰斬馘數十賊懼引去)陸¶
　　大受(武進人萬厯中知撫州府剛正不阿下吏皆/憚之以前在大理持梃擊一案追論去官)¶
　︹本朝︺孫世藎(興縣人順治初知崇仁縣大盜羅漢七/聚衆萬餘前令將𠞰之謀洩遇害世藎)¶
(至佯怯請降誘其魁密計事設飲而/誅之明日率鄉勇搗其巢餘黨悉遁)汪基遠(黄岡/人順)¶
(治中知東鄉縣值土寇攻城/親督兵出戰死之贈僉事)汪士奇(黄岡人順治/丁亥進士知)¶
(東鄉縣甲寅寇亂縣與閩接壤士奇團練鄉勇保/障孤城城外閩兵四掠男婦被執者數千士奇冒)¶
<pb:KR2k0009_SBCK_118-26b>¶
(險設機罄/歸所掠)¶
　︹人物︺︹南北朝︺︹陳︺周敷(臨川人膽力勁果輕財重士侯/景之亂梁王侯避難流寓皆往)¶
(依之武帝受禪王琳據有上流余孝頃與琳黨共/圍周迪敷助迪擒孝頃等王琳平授豫章太守天)¶
(嘉二年周迪反從呉明徹攻破之遷南豫州刺吏/迪收餘衆襲東興文帝遣都督章昭逹征迪敷從)¶
(軍至定川縣迪紿敷求還朝欲/立盟敷許之方登壇爲迪所害)黄法[((木-(企-止)+皕)/大)*毛](巴山人勁/捷有膽力)¶
(步行日三百里距躍三丈侯景之亂太守賀詡下/江州法[((木-(企-止)+皕)/大)*毛]兼知郡事武帝入援建業命周文育屯)¶
(於西昌法[((木-(企-止)+皕)/大)*毛]遣兵助文有侯景黨于慶來襲新淦/敗之太平元年割四郡置高州以法[((木-(企-止)+皕)/大)*毛]爲刺史鎮)¶
(巴山周迪及又與呉明徹討平迪於工塘廢帝北/伐以法[((木-(企-止)+皕)/大)*毛]爲都督大破齊軍以功封義陽郡公卒)¶
(贈司/空)︹宋︺樂史(宜黄人太宗時上書言事擢著作佐/郎知陵州召爲三館編修累官至職)¶
(方員外郎雍𤋮三年獻所著書四百餘卷悉藏之/秘府又有太平寰宇記二百卷及巳所著仙洞集)¶
<pb:KR2k0009_SBCK_118-27a>¶
(百卷子黄目咸平中上章言邊事累官給事中/有集五十卷又撰學海捜奇錄聖朝郡國志)晏¶
　　殊(臨川人景德初張知白安撫江西以神童薦之/帝召與進士並試廷中殊援筆立成命直史館)¶
(遷左庶子帝每訪以事已答奏輒并稿封上帝重/其慎密章獻皇后權聽政宰相欲獨見奏事殊建)¶
(言羣臣奏事太后垂簾聽之皆母得見議遂定知/應天府延范仲淹敎授生徒天下興學自殊始遷)¶
(刑部尚書兼御史中丞陜西方用兵請罷内臣監/軍又請出宫中長物助邊費進同中書門下平章)¶
(事殊平居好賢范仲淹孔道輔皆出其門及為相/仲淹與韓琦富弼皆進用性剛簡奉養清儉文章)¶
(贍麗尤工詩有集二百四十卷及刪次/梁陳以後名臣述作為集選一百卷)侯叔獻(宜/黄)¶
(人少卓犖有大志慶厯進士調開封府雍邱尉屢/𫉬巨盜當遷秩叔獻曰敎人求賞非所欲也厯官)¶
(至都水監遷兵部員外郎均有異績以勤感疾卒/於揚州之光山寺年五十四神宗聞之輟朝一日)¶
(賻其/家)王安石(臨川人少好讀書一過目終身不忘/屬文動筆如飛見者昏服其精妙櫂)¶
<pb:KR2k0009_SBCK_118-27b>¶
(進士上第議論高奇能以博辯濟其説果於自用/慨然有矯世變俗之志神宗時累拜觀文殿大學)¶
(士封荆國公/著有臨川集)王安禮(安石弟神宗時以崇文院校/書遷直集賢院出知潤州湖)¶
(州召為開封府判官訪以天下事帝甚嚮納彗星/見上䟽言大臣乘權射利足以干陰陽而召星變)¶
(帝嘉歎進翰林院學士知開封府事至立斷未三/月囚繫皆空太史言民墓多迫京城不利國嗣詔)¶
(悉改卜無慮數十萬計安禮諫而罷/元豐中拜尚書左丞加資政殿學士)王安國(安禮/弟幼)¶
(敏悟未嘗從學而文詞天成熙寕初韓絳薦其才/行召試賜及第除西京國子敎授官滿賜對神宗)¶
(問安石秉政外論謂何對曰恨知人不明聚斂太/急爾神宗黙然不悦授崇文院校書改秘閣校理)¶
(屢以新法力諌安石深惡吕惠卿之奸/惠卿銜之因鄭俠事陷安國坐奪官)鄒極(宜黄/人治)¶
(平進士厯官有政績元祐初除提㸃江南西路刑/獄適廣東妖賊岑操反圍新州經畧張昇卿遣童)¶
(政郭昭昇討之政等沿途殺人百姓訴寃朝廷使/傅變體察變變&KR0333;事情於是蘇軾王覿吕陶相繼)¶
<pb:KR2k0009_SBCK_118-28a>¶
(論奏詔極於處州置院按罪政伏誅昭昇決配沙/門島其不畏强禦如此年四十九遂致仕紹聖初)¶
(復徴不起所著有/宜川文集三十卷)鄧考甫(臨川人第進士累官奉/議郎提㸃開封府界河)¶
(渠坐事去官元符末詔求直言考甫時年八十一/上言𤋮寕而下奸臣疊起欺世誤國蔡京嫉之謂)¶
(為謗訕宗廟削籍所論述有卜世大/寶龜伊周素藴義命雜著太平䇿要)謝逸(臨川人/博學工)¶
(詩文所著有溪堂集二十卷/從弟邁亦能詩時稱二謝)汪革(臨川人紹興中/進士分敎長沙)¶
(吕希哲見之以比黄憲茅容蔡京當國革曰吾異/時不願附奸臣傳也不就常謂人常嚼得菜根則)¶
(百事可做著有青溪𩔖稿論語直解/淳熙中祠於學弟莘亦以文名於時)聶昌(臨川人/大觀進)¶
(士累官同知樞密院進陳捍敵之䇿帝壯之金人/再議和詔昌報聘昌泣曰臣本欲為國戰守議和)¶
(非臣志也行至絳州絳人不奉詔/遂見殺贈觀文殿大學士諡忠愍)王棣(安石族孫/大觀中為)¶
(顯謨閣待制知開封府/金人寇澶淵城陷遇害)崔縱(臨川人政和進士累/官承議郎二帝北行)¶
<pb:KR2k0009_SBCK_118-28b>¶
(將遣使通問縱毅然請行授試工部尚書比至以/大義責金人請還二帝金人怒徙之窮荒縱不少)¶
(屈竟握/節以死)呉沆(崇仁人㓜孤事母孝博通經史政和/中與弟澥獻書於朝不用隱環溪著)¶
(易論語發微老子解環/溪集郡縣學皆祠之)歐陽澈(崇仁人靖康初應/制條弊政陳安邊)¶
(禦敵十䇿復采朝廷闕失政令&KR0446;違爲保&KR0022;御俗/之方去蠧國殘民之賊者十事巳復論列十事爲)¶
(三巨軸廐卒辭不能舉州將爲選力士荷之以行/會金人大入澈聞徒步走行在高宗即住伏闕上)¶
(封事極詆大臣遂見殺所著飄然集六卷/會稽胡衍刻之豐城范應鈴爲立祠學中)鄧雱(金/谿)¶
(人建炎之亂郡檄雱爲都統領以同邑傅安潛副/之楊次山軍叛遣王世雄攻郡與戰城南斬首千)¶
(餘桂中立掠饒州雱援𠞰奏捷苗傳攻建昌聞雱/至宵遁楊惟中亂雱慷慨受命俘之又敗王九二)¶
(於貴溪平李端仁於宜黄繫潘達/於仙巖謝枋得爲作忠義社傳)李浩(臨川人早/有文稱紹)¶
(興中進士厯太常主簿自秦檜用事塞言路浩與/王十朋等相繼言事聞者興起權吏部郎中水災)¶
<pb:KR2k0009_SBCK_118-29a>¶
(詔條時政闕失浩指論近臣反覆數千言除大理/卿請以兩淮廢地條盡屯營為恢復根本權吏部)¶
(侍郎時政府怙寵竊柄浩入謀嗾去之浩天/資質直言切時弊立朝慨然以時事為巳任)晏敦¶
　　復(殊之曾孫學於程伊川第進士紹興初厯官權/吏部侍郎請謁不行銓綜平允除給事中居省)¶
(兩月論駁凡二十四事金遣使來秦檜力贊屈巳/之説敦復同張燾上疏爭之檜使論曰能曲從兩)¶
(府地旦夕可至敦復曰吾薑桂之/性到老愈辣請勿言卒不能屈)呉曾(崇仁人高/宗時獻所)¶
(著書累官吏部郎中後知嚴州致仕著有君臣論/&KR0018;暄䇿毛詩辨疑左傳發揮新唐書糾繆得閒文)¶
(集待試詞學及千一䇿南征北伐編年南北/事𩔖能改齋漫錄幾二百卷悉收入秘府)何異¶
(崇仁人紹興中進士厯監察御史遷右正言光宗/愆於定省異屢疏諌不報匄外授湖南轉運判官)¶
(以太常卿召權禮部侍郎忤韓侂胄出知䕫州異/以䕫民土狹食少立循環通濟倉嘉定元年召為)¶
(刑部侍郎上封事言多方稱提不如縮造楮幣阜/通商米不如寛關市之征異有詩名所著月湖詩)¶
<pb:KR2k0009_SBCK_118-29b>¶
(集行/世)陸九齡(金谿人父賀以學行為里人所宗秦/檜當國無道程氏學者九齡獨尊其)¶
(説從父兄講學悉通陰陽星厯五行卜筮之説乾/道中為興國軍敎授會茶寇剽廬陵舊有義社以)¶
(備寇衆請以九齡主之郡倚為重興國俗儉嗇而/鮮知學九齡勸綏引翼士𩔖興起治家有法鄉人)¶
(化之與弟九淵相為/師友學者號二陸)陸九韶(九齡弟其學淵粹居/山中晝之言行夜必)¶
(書之累世義居最長者為家長一家聽命焉子弟/分任家事九韶以訓誡之詞為韻語晨興家長率)¶
(衆子弟謁先祠擊鼓誦其詞使列聽/之所著有梭山文集家制州郡圖)陸九淵(九齡/弟生)¶
(三四&KR0010;問其父天地何所窮際父笑而不答遂深/思至忘寢食乾道中進士以薦除國子正慨然有)¶
(感於復讐之義因輪對遂陳五論帝稱善還鄉學/者輻輳稱象山先生光宗即位知荆門軍丞相周)¶
(必大稱荆門之政為躬行之效甞與朱子會鵞湖/論辯多不合及朱子守南康九淵訪之與至白鹿)¶
(洞為講君子喻義章聽者泣/下朱子以為切中學者之病)劉迂(宜黄人隱居不/仕文章敏贍自)¶
<pb:KR2k0009_SBCK_118-30a>¶
<pb:KR2k0009_SBCK_118-31a>¶
(直言出知漳州為義冢三作龍江書院奏罷無名/錢五千緡稹性至孝真德秀登從班舉稹自代没)¶
(為銘其墓著有異齋集諸經有講義集解又輯先/賢奏議曰玉府曰藥山弟和開禧中知德興有惠)¶
(政著有蟾/塘文集)陸持之(九淵子七歲能為文九淵授徒/象山學者數百人有未達持之)¶
(為敷繹之韓侂胄將用兵持之憂時不懌著書十/篇名戇説豫章建東湖書院連帥以書幣强起持)¶
(之長之理宗即位差幹辦浙西安撫司/以疾請致仕著有易提網諸經雜説)徐圓老(宜/黄)¶
(人紹定進士淳祐初仕秘書少監兼國史編修實/錄院檢討致任還鄉復徵不起學者稱為高齋先)¶
(生)陳元桂(撫州人淳祐中進士累官知臨江軍元/兵至臨江元桂力疾登城坐北門督戰)¶
(矢石如雨吏卒勸之避不從師至瞠目叱罵/遂死之贈寶章閣待制立廟北門諡正節)呉泳¶
(崇仁人景定中鄉舉德祐/元年元兵至不屈遇害)呉名&KR0045;(金谿人咸淳七/年進士德祐元)¶
(年文天祥起兵贛州率諸郡豪傑踴躍赴義積錢/粟備軍需意氣感激傾動一時辟禮兵架閣空坑)¶
<pb:KR2k0009_SBCK_118-31b>¶
(之敗以部曲歸/里遂不復出)楊掞(臨川人少能詞賦叅淮閫杜/杲幕治法征謀多咨於掞安)¶
(豐被兵掞以奇䇿解圍制置使孟珙辟於幕常/用其䇿呼爲小子房後登第以戰功升三官)何¶
　　時(樂安人知興國縣文天祥起兵辟署帥府機宜/吉州下時脱身歸鄉里天祥開府南劍時起兵)¶
(趨興國接引聚兵復崇仁縣未幾元軍奄至兵敗/削髪爲僧竄迹嶺南賣卜自給自號聖白道人)¶
　　李天勇(臨川人從謝枋得學爲人尚節義德祐初/元將武良弼攻饒州枋得檄天勇援之統)¶
(壯士兼行與良弼大戰於樂湖/坪衆寡不敵同張孝忠死之)危復之(臨川人博/覽羣書尤)¶
(邃於易元初累以幣徵之不起隱於紫霞/山從學者衆及卒門人私諡貞白先生)︹元︺呉澄¶
(崇仁人生五嵗日誦千餘言既長於經傳皆通用/力聖賢之學元明善嘗問澄奥義歎曰與呉先生)¶
(言如探淵海至大初爲國子監司業遷翰林院學/士泰定元年開經筵澄爲講官修英宗實錄命總)¶
(其事實錄成即移疾詔加資善大夫澄答問亹亹/以斯文自任四方之士&KR0018;笈來學不下千數百人)¶
<pb:KR2k0009_SBCK_118-32a>¶
(暇即著書於易書春秋禮記各有&KR1758;言作學基學/統二篇校定皇極經世書又校正老莊太元經樂)¶
(律八陣圖及郭璞葬書所居草屋/程鉅夫題曰草廬故稱草廬先生)虞集(崇仁人仁/宗時授翰)¶
(林待制兼國史院編修帝常歎曰儒者皆用矣惟/虞伯生未顯擢耳英宗朝累官奎章閣學士&KR1758;修)¶
(經世大典集宏才博識一時大典冊咸出其手有/所述作必以帝王之道從容諷切承顧問及古今)¶
(政治得失尤委曲盡言學既該博而究極本源研/精討微心解神契早歲與弟槃同闢書室左書陶)¶
(淵明詩曰陶庵右書邵堯夫詩曰邵庵故世稱邵/庵先生所著有道園學古集弟槃累官湘鄉州判)¶
(官治巫黨之亂人皆驚伏詩書春秋皆有論/著而春秋尤善爲人方正雖集亦嚴憚之)何中¶
(樂安人少穎拔以古學自任家有藏書萬卷手自/校讐程鉅夫元明善姚燧王搆呉澄揭徯斯皆推)¶
(服之至順二年行有平章全約爾珠聘爲龍興郡/學師著有易𩔖象二卷書傳補遺十卷通鑑綱目)¶
(測海三卷知非堂藳十七卷/全約爾珠舊作全岳柱今改正)孫轍(臨川人其先/金陵人㓜孤)¶
<pb:KR2k0009_SBCK_118-32b>¶
(母蔡敎之知警䇿自樹立比長學行純篤問業者/日盛與人言一以孝弟忠信為本辭氣温和聞者)¶
(莫不感悟部使者長吏以下造焉接之以禮言不/及官府江西行省特以遺逸舉轍一人呉澄序其)¶
(集曰所謂仁義之人其/言藹如其見稱許如此)呉定翁(臨川人清修文雅/與孫轍齊名而最)¶
(善為詩方伯牧守部使者辟薦相望終身不為動/嘗曰士無求用於世推求無愧於人世以為名言)¶
　　呉當(澄之孫精通經史百家澄殁從澄遊者悉就/當卒業至正中厯國子助敎豫修宋遼金三)¶
(史累遷翰林直學士江南兵起特授江西廉訪使/招捕諸郡當由浙入閩至建昌界招安孫塔擒殄)¶
(李三進攻南豐渠𠒋鄭天瑞遁走鄭原自刎與黄/昭夾攻撫州復崇仁宜黄建撫悉定陳友諒陷江)¶
(西隱吉水之谷坪著有/周禮&KR1758;言及學言稾)呉裕(金谿人至正進士授/吉安路永新州同知)¶
(壬辰兵變糾郷人防禦有法以書抵憲使韓準戒/其無論首馘功以恣妄殺準納其言父母殁後隱)¶
(居不仕葺茅為屋數日始一舉炊常誦太/白詩自勵曰夷齊是何人獨守西山餓)黄紹(臨/川)¶
<pb:KR2k0009_SBCK_118-33a>¶
(人博學有操守至正中爲靖安縣尹壬辰兵變戢/鄉兵爲守禦計屢挫賊鋒糧盡爲賊所圍正冠危)¶
(坐大罵/而死)黄&KR1168;(金谿人博學明經善屬文尤長於詩/至正中厯官國史院編修京城破&KR1168;)¶
(嘆曰吾以儒致身累蒙國恩今縱無/我戮何面目見天下士乎遂赴井死)姜碩(樂安人/累官禮)¶
(部員外郎至正中奉詔自海道入楚招安陳友諒/至邵武遇偽指揮康宗碩諭以禍福賊怒碩大罵)¶
(之爲所害贈禮/部侍郎諡忠烈)︹明︺熊鼎(臨川人元末舉於鄉長龍/溪書院陳友諒屢脅之不)¶
(應洪武改元以鼎爲浙江按察司僉事台温自方/氏&KR0060;據偽官悍將二百人横甚鼎盡遷之江淮間)¶
(尋改山東奏罷不職有司數十軰多爾濟巴勒率/部落内附改鼎岐寕衛經歴既至知冦偽降密疏)¶
(論之帝遣中使趙成召鼎冦果叛鼎責以大義罵/之遂與成俱被殺帝聞悼惜立祠致𥙊/多爾濟)¶
(巴勒舊作朶兒/尺班今改正)呉伯宗(金谿人父儀博極羣書尤/精春秋學者稱東呉先生)¶
(伯宗洪武初廷對第一授禮部員外郎與修大明/日厯胡惟庸用事伯宗性剛直惟庸銜之中傷以)¶
<pb:KR2k0009_SBCK_118-33b>¶
(事謫居鳳陽上書論時政因言惟庸專恣不法不/宜獨任詞甚剴切帝召還厯翰林典籍帝製十題)¶
(命賦援筆立就詞㫖峻潔帝稱才子後進武英/殿大學士所著有南宫使交成均玉堂四集)涂¶
　　幾(宜黄人文辭高雅性高抗不與時輩俯仰元末/避兵臨川之竹山洪武初甞擬進時事䇿會有)¶
(疾卒所著有東遊集/涂子𩔖藳祀鄉賢)喻德昭(臨川人洪武初父以/無田徒鳯陽德昭方)¶
(六歲俾所親育之年十四詣鳳陽求父母不得遂/絶酒&KR0079;間關十年得父於漢中屯所而母已殁乃)¶
(扶父歸及卒廬/墓殁於墓旁)黄清(宜黄人洪武中以嵗貢廷試/太祖以其風儀魁偉宣近陛)¶
(與言大悦尋擢御史多所獻賛藍玉謀不軌株連/至萬六千人清上言波及者衆願從罪疑欽恤之)¶
(意上怒趣誅之後三日覽/清疏赦諸坐者詔恤其家)吕文質(宜黄人少穎異/博綜羣書永樂)¶
(進士選庶吉士改吏科給事中以端方鯁介/忤權貴調磁州判卒於官所著有玉溪文集)王英¶
(金谿人永樂中選庶吉士掌機密文字輿修太祖/實錄扈帝北征問以方畧英曰天威親征彼必遠)¶
<pb:KR2k0009_SBCK_118-34a>¶
(遁願勿窮追仁宗即位厯右春坊大學士乞歸省/宣宗立還朝時海内晏安天子推意文章每欲談)¶
(論文藝禮接優渥正統初擢南京禮部尚書英端/凝持重厯任四朝朝廷大制作多出其手卒諡文)¶
(忠所著有/泉波集)董子莊(樂安人好學敦行成祖時由茂/名知縣召修永樂大典擢國子)¶
(司業嚴重善敎遷趙府長史王多/行不義子莊隨事規諫不為苟容)聶大年(臨川人/博學善)¶
(詩古文宣德末薦授仁和訓導母卒歸葬哀感行/路里人列其母子賢行上之詔旌其門後薦入翰)¶
(林)單宇(臨川人正統進士除嵊縣知縣服除待銓/適英宗北狩宇憤中官監軍諸將不得進)¶
(止疏請盡罷之以重將權景帝不納宇好學有/文名三為縣咸以慈惠聞所著有菊坡叢話)呉¶
　　與弼(崇仁人年十九見伊洛淵源錄慨然嚮慕遂/罷舉子業盡讀四子五經洛閩諸書不下樓)¶
(者數年中&KR0010;家益貧四方來學者約巳分少飲食/教誨不倦天順元年遣行人賜璽書徵赴闕授左)¶
(諭德召見文華殿以疾辭不許留兩月稱疾篤放/還所著日錄自言平生所得胡居仁陳獻章皆出)¶
<pb:KR2k0009_SBCK_118-34b>¶
(其門世稱/康齋先生)胡九韶(崇仁人少從呉與弼學刻苦自/勵動循規矩與弼器之諸生從)¶
(遊者恒令先見九韶及/與弼卒門人多轉師之)呉昊(臨川人精於厯象成/化中為監正每天象)¶
(有異必直書以奏又言元授時厯起至元辛巳今/已二百一十年與歲行差三度餘矣及今不改恐)¶
(漸疏謬詔下禮部議如其説鑄為新儀/經緯皆與天合正德初進太常寺卿)江珏(金谿/人宏)¶
(治進士厯刑部員外郎武宗南巡首倡十三司連/名疏諌上怒罰跪午門三日廷杖革職世宗即位)¶
(首詔/褒之)陳九川(臨川人正德進士授太常博士武宗/南巡與舒芬夏良勝萬潮連疏諌止)¶
(午門荷校五日杖五十除名世宗即位起為主客/司郎中正貢獻名物節犒賞費數萬羣小隂中之)¶
(下詔獄謫戍遇赦復官致仕後周流講/學名山卒祀學宫所著有明水先生集)劉最(崇仁/人正)¶
(德進士除禮科給事中世宗議定䇿功大行封拜/最疏止之中官崔文以禱祠事誘帝最極言其非)¶
(出為廣德州判尋逮/獄謫戍邵武後赦還)黃直(金谿人遊太學諌武宗/南巡嘉靖中登進士疏)¶
<pb:KR2k0009_SBCK_118-35a>¶
(陳勤治保躬四事授漳州推官疏請豫建太子繫/錦衣獄後帝感悟釋之編修楊名以劾權貴&KR0013;逮)¶
(直抗疏救之并劾邵元節等左道惑民帝/怒廷杖謫戍明年赦免學者稱卓峯先生)呉悌(金/谿)¶
(人嘉靖進士厯樂安宣城知縣擢御史視鹽兩淮/按河南皆有聲嚴嵩擅政引疾家居垂二十年嵩)¶
(敗起官累遷至南京大理卿與呉嶽胡松毛愷稱/南都四君子隆慶初就遷刑部侍郎卒悌學宗守)¶
(仁而清修果介反躬自得為多萬厯中贈禮部尚/書諡文莊子仁度萬厯進士為中書舍人抗疏爭)¶
(三王並封厯撫山西砥亷隅與魏允貞齊名/天啓時累擢工部左侍郎以忤魏忠賢致仕)黄鉦¶
(宜黄人嘉靖進士司河南汝寕理以讞決無所狥/擢南比部主事忤權貴左遷高郵州同厯任泰州)¶
(轉山東濱州平賦緩徵發粟招逋深濠峻城簡兵/衛民人以擬渤海龔遂尋遷寕國府謝職歸入高)¶
(才山治攝生術一夕沐浴而卒所著/有應山集法律管見元風問難等書)譚綸(宜黄人/嘉靖進)¶
(士厯台州知府屢破倭進海道副使所向有功加/叅政會憂去以薦起復將浙兵討平饒平賊林朝)¶
<pb:KR2k0009_SBCK_118-35b>¶
(曦擢右僉都御史巡撫福建與戚繼光大破倭賊/境内悉定厯撫陜西四川總督兩廣朝廷倚以辦)¶
(賊遇警輙調隆慶中進兵部左侍郎總督薊遼保/定邊備大飭以功進兵部尚書卒贈太子太保諡)¶
(襄敏綸終始兵事垂三十年嘗戰酣刃血/漬腕累沃乃脱與繼光共事齊名稱譚戚)舒化(臨/川)¶
(人嘉靖進士授衡州府推官隆慶初遷刑科給事/中時帝任宦官㫖多從中下又令厰衛密察部院)¶
(政事化疏陳其害事竟寢忤高拱出為陜西叅政/致仕萬厯初拜刑部尚書用法平允卒贈太子少)¶
(保諡/莊僖)陳文燧(臨川人嘉靖進士授御史首疏正諸/臣從事條陳時宜十二疏巡大同糾)¶
(代藩横肆并疏互市誤國計移巡雲南督撫籍征/儂妄殺報功者甚衆復株連無辜文燧悉平反之)¶
(設義塜收葬幾四十萬滇獄囚四百人奉㫖/決處止決四人不稱㫖外謫厯叅政拂衣歸)周孔¶
　　敎(臨川人萬厯進士為御史倭寇朝鮮朝議封之/孔敎上言倭情不封固變封亦變惟有守朝鮮)¶
(為上䇿朝鮮失則遼陽危遼陽危則京師震矣後/皆如其言厯右僉都御史巡撫應天時蘇州大饑)¶
<pb:KR2k0009_SBCK_118-36a>¶
(孔敎極力賑/之民感其惠)徐良傅(臨川人嘉靖戊戌進士為武/進令有亷聲擢吏科給事中)¶
(榆林總鎮張珩求入為户部尚書以張經代之良/傅疏言秋冬虜方大舉珩當留鎮不得請代宰相)¶
(夏言有所風不受銜之遂以論前選郎高簡事斥/為民卒酉太白食月方家居為書告大吏備非常)¶
(不聽秋程鄉漳泉賊大至連破三縣都御史胡松/卒用良傅䇿檄民豪鄭翦蜚以奇計平之良傅為)¶
(文效班固韓愈及門多/俊彥臨川湯顯祖尤著)湯顯祖(臨川人少善屬文/萬厯初張居正聞)¶
(顯祖及沈懋學名命諸子延致之顯祖謝弗往懋/學遂與居正子嗣修偕及第顯祖至十一年始成)¶
(進士授南京太常博士遷禮部主事十八年以星/變責言官欺蔽顯祖上疏謂陛下威福之柄濳為)¶
(輔臣所竊故言官向背之情亦為黙移前十年之/政張居正剛而多欲羣私人囂然壞之後十年之)¶
(政申時行柔而多欲羣私人靡然壞之乞戒諭輔/臣省愆悔過帝怒謫徐聞典史稍遷遂昌知縣上)¶
(計京師奪官家居二十/年卒著有玉茗堂集)呉道南(崇仁人萬厯中進/士及第授編修厯)¶
<pb:KR2k0009_SBCK_118-36b>¶
(禮部侍郎攝部事遇事有執明達政體數以災異/進讜言請追諡建文朝忠臣朝鮮貢使歸詩市火)¶
(藥執不予土魯番貢玉請勿納累遷刑部尚書兼/東閣大學士慎密有守不為詭隨後以典試事為)¶
(言官所攻力求去卒贈少保諡文恪著有/日講錄巴山草曙谷集及奏議語錄諸書)謝廷讚¶
(金谿人父相為安東知縣多善政廷讚舉萬厯進/士未授官即極論礦税之害旋授刑部主事疏陳)¶
(簡輔臣選臺省撤礦税速冊立信詔令諸事跪伏/文華門候命帝怒斥為民天啓中贈尚寶卿著有)¶
(玉馬軒步邱草綠屋遊霞繼亭等集兄廷諒舉進/士為南京刑部主事甞劾閣臣李廷機王錫爵沈)¶
(一貫等官終順慶知府著有清/輝館帶櫑編起東草縫掖集)徐澄(崇仁人家貧/稱貸以養父)¶
(母甞曰債可償親年不可待也/及遭喪廬墓有白雀白烏之異)詹爾達(樂安人萬/厯進士為)¶
(湖南兵備𠞰武陵藍山之㓂平四川藺酋遷大名/道平鄒滕間白蓮妖盜擢光祿卿以劾魏璫閒住)¶
(崇禎初以兵部侍郎/起用辭終養不起)朱欽相(臨川人萬厯進士擢/吏科給事中熹宗時)¶
<pb:KR2k0009_SBCK_118-37a>¶
(侯震暘論客氏欽相抗疏繼之帝怒放歸後復官/巡撫福建討賊楊六蔡三鍾六等有功旋以忤魏)¶
(忠賢/除名)鄧來鸞(宜黄人萬厯進士厯官皆有政績銓/南京刑部主事進階本部郎會蜀㓂)¶
(熾荆楚震動部議武昌非來鸞不能鎮守至/郡興利除害百姓安堵以勞瘁疾作乞致仕)邱兆¶
　　麟(臨川人萬厯進士授御史時遼事方急經畧募/川貴土兵為援兆麟上言援兵有三患俄而土)¶
(司果叛以不用兆麟之言為悔熹宗初行内操兆/麟切諫以為分外營之職掌授中貴以兵柄害不)¶
(可言崇禎初為河南巡撫去大猾數十人諸政畢/飭尤盡心獄事閲冊二千一百八十有奇所列矜)¶
(疑開釋至二百二十有奇著有樂/餘圍水暄亭玉書庭集六十餘卷)呉之仁(臨川人/萬厯進)¶
(士授御史魏忠賢有兄雙樓恣雎於市之仁縛而/笞之京師肅然巡邉彈總兵王威等不少徇忠賢)¶
(矯詔勒閒住崇禎初累遷湖廣布政聞自成陷京/師不食死兄之甲督學浙江試士兼詔誥詩賦英)¶
(俊彚征文/風一變)傅朝佑(臨川人㓜有孝行師事鄒元標/天啓進士崇禎初授兵科給事)¶
<pb:KR2k0009_SBCK_118-37b>¶
(中疏劾首輔周延儒忤㫖切責遷工科疏陳當務/十二事後又疏論温體仁六大罪帝怒除名下吏)¶
(按治踰月體仁亦罷中官杜勲令朝佑請罪從中/助之復職朝佑不從十一年國事益&KR0068;乃從獄中)¶
(上疏語過激廷杖六/十卒所著有英巨集)詹爾選(樂安人崇禎進士擢/御史大學士錢士升)¶
(以爭李璡請括富户疏被責乞休去爾選疏爭之/帝震怒召見武英殿詰之聲色俱厲廷臣在旁皆)¶
(震懾而爾選詞氣不撓諸大臣力救乃削籍歸福/王時起故官未上羣小用事憚爾選鯁直令&KR0024;外)¶
(僚遂/不出)湯開遠(顯祖子崇禎五年由舉人為河南推/官帝惡廷臣玩愒持法過嚴開遠上)¶
(疏極諌河南流賊大熾開遠監左良玉軍躬擐甲/胄屢致克捷帝以天下用兵意頗重武督撫失事)¶
(多逮繫而大將率姑息開遠復上疏極論帝大怒/削籍解京訊治左良玉偕將士七十餘人合奏乞)¶
(留巡按金光辰亦備列其功狀乃命戴罪辦賊討/平舞陽大盜楊四等擢按察僉事時賊大擾江北)¶
(開遠數有功廵按史可法薦其治行卓異進秩副/使十三年與總兵黄得功等大破革裏眼諸賊以)¶
<pb:KR2k0009_SBCK_118-38a>¶
(勞瘁卒於官/贈太僕少卿)艾南英(東鄉人與同郡章世純羅萬/藻陳際泰以興起斯文為任)¶
(世稱章羅陳艾天啓四年舉於鄉考官檢討丁乾/學給事中郝士膏發䇿詆魏忠賢南英對䇿亦有)¶
(譏刺語忠賢怒削考官籍停南英三科崇禎初詔/許會試卒不第而文日有名唐王時授御史卒有)¶
(天傭/子集)章世純(臨川人天啓舉人凡天文律厯五行/禽遁陰陽星卜之言一見皆能剖其)¶
(淵微摘其疪謬授翰林孔目條上兵事極言禁旅/邊鎮及召募客兵之弊出為柳州知府聞京師變)¶
(悲憤而卒所著有治平要/畧章子留書章柳州集)羅萬藻(臨川人天啓中/舉於鄉崇禎時)¶
(倪元璐以賢良方正薦不赴授上杭知縣練/鄉兵招撫劇盜一方以安所著有小千圍集)陳際¶
　　泰(臨川人家貧不能從師自力於學為文敏甚一/日可二三十首經史百家無不淹貫崇禎中進)¶
(士官行人所著有四書正/義五經讀太乙山房稿)揭重熙(臨川人崇禎中/以五經中鄉會)¶
(試時稱異才授福寕知州福王時遷吏部王事後/隨永明王招土兵聚保兵敗被執殉節/本朝乾)¶
<pb:KR2k0009_SBCK_118-38b>¶
(隆四十一年/賜諡忠烈)曾亨應(臨川人父棟福建布政使/亨應崇禎進士厯文選司)¶
(主事南都覆命弟和應奉父入閩巳隨永寕王招/士兵收復建昌/大兵至執之並執其子筠筠受)¶
(刑先死釋亨應屢諭之降不答被戮和應既奉父/入閩閩地失避之肇慶又失乃拜辭其父投井死)¶
(先是棟弟栻爲蒲圻知縣死難栻兄益爲貴州僉/事亦死難人稱曾氏五節/本朝乾隆四十一年)¶
(賜亨應栻俱/諡烈愍益諡節愍)陳其赤(崇仁人崇禎進士厯/西安知府有吏能遷)¶
(兵備副使轄成都獻賊陷城其赤投/百花潭死家人同死者四十九人)李大覺(金谿/人崇)¶
(禎末由鄉舉知穀城兼署襄陽獻賊破城繫印於/肘縊死堂上同邑人黎民安爲遊擊率所部力戰)¶
(矢盡被執抗罵而死/本朝乾隆四十一/年/賜大覺諡節愍民安諡烈愍)徐應芳¶
(臨川人崇禎末爲臨清判官/大兵破城/死之/本朝乾隆四十一年入祀忠義祠)王士和¶
(金谿人崇禎中舉於鄉南都既覆入閩爲延平知/府俄警報疊至士和曰吾雖一月郡守當與城存)¶
<pb:KR2k0009_SBCK_118-39a>¶
(亡正衣冠閉户投繯死/本朝乾/隆四十一年/賜諡節愍)徐日泰(金谿人/崇禎末)¶
(以鄉舉為偃師知縣李自成陷城日泰大罵不屈/為賊臠割迄死罵不絶聲/本朝乾隆四十一年)¶
(賜/諡烈愍)¶
　︹本朝︺江琳(金谿諸生順治五年金聲桓叛瀘寇乘機/搆亂所至焚掠琳母俱被執琳傾資求活)¶
(母力竭未厭遂殺琳琳女七&KR0010;見/父死以石擊賊中額賊怒並殺之)張朝國(金谿人/順治中)¶
(知松溪縣時兵燹後民多散處井邑一空朝/國招集流亡咸歸復業後鄖西兵起遇害)李來¶
　　泰(臨川人順治進士授工部主事出督江南學政/飭學政十二事一時公明稱最尋督蘇松常鎮)¶
(漕儲兼巡視漕河嚴汰陋規申明官兑之法/以博學宏詞徵授翰林侍講所著有蓮葊集)游東¶
　　昇(臨川人順治進士聞母變兼程歸以未視含殮/為恨哀毁遂不起性介特復好赴人緩急里人)¶
(陷寃獄將鬻妻以賂/吏立為表白其事)張應勝(臨川人康熙中知廣/西北流縣孫延齡叛)¶
<pb:KR2k0009_SBCK_118-39b>¶
(應勝調集鄉勇守禦守備常某開西/門出降應勝出南門督戰為賊所害)劉嘉猷(金谿/人康)¶
(熙中知侯官縣耿精忠叛力拒/偽命被害事/聞贈僉事)蘇汝霖(金谿人順/治壬辰進)¶
(士由金華府同知致仕歸家康熙十四年十月為/賊朱統錩所得不從被殺乾隆二十九年入祀昭)¶
(忠/祠)李紱(臨川人博學能文康熙戊子以五經舉鄉/試第一己丑成進士由翰林厯官巡撫廣)¶
(西直隸總督遷工部侍郎尋以奉使黔粤清理土/司事落職乾隆元年起詹事府詹事終内閣學士)¶
(所著有穆堂初/稿穆堂續稿)原良(樂安人少工制舉業已而篤/志聖賢之學研精覃思毎窮)¶
(一理或有未融常至達旦不寐甞謂慎獨二字正/微危分界人禽闗頭提撕省察用力數十年年八)¶
(十餘猶孜孜好學所著有三山存業十編步/蒍草二十四卷桑稠彚紀三卷詩集六卷)藍千¶
　　秋(宜黄人雍正三年以/詔舉充明史館&KR1758;/修乾隆元年任/盛京户部員外郎謝職歸里)¶
(行李蕭然鑿池築室顔曰東塘曰吾老/於此中矣所著有户部集二十八卷)黄宫球(宜/黄)¶
<pb:KR2k0009_SBCK_118-40a>¶
(人行孝著聞乾/隆二年/旌)管愷(臨川人順治進士官編修品/行端凝文思淵博簡居詞𫟍)¶
(奉職無愆入/祀鄉賢祠)呉天璧(臨川人康熙進士知房山縣/潔巳愛民痛革陋規設義學)¶
(擇師分敎而月課之自是文風一振卒/於官房人斂資送之歸里入祀鄉賢祠)¶
　︹流寓︺︹三國︺︹呉︺丁奉(廬江安豐人孫皓時為大司馬/有毁之者皓徙奉家於臨川)︹晉︺¶
　　郭翻(武昌人家於臨川不交世事惟以釣獵為娱/居貧無業欲墾荒田先立表題經年無主然)¶
(後乃作稻將熟有認之者悉推與之士庶咸敬貴/焉咸康末歸武昌省墳墓庾翼躬往造翻船中欲)¶
(强起之竟/不能屈)︹宋︺韓駒(井鹽人紹興五/年卒於撫州)許忻(襄邑人高/宗時乞外)¶
(補謫居/撫州)張澂(舒州人官尚書右丞建炎南渡/後寓居臨川著有淡岩文集)︹元︺虞¶
　　汲(蜀人仕宋為黄岡尉宋亡僑居崇仁與呉澄為/友澄稱其文清而醇後以翰林院編修致仕妻)¶
(楊氏宋國子祭酒楊文仲女通語孟春/秋生二子集槃人謂其學多成於母云)︹明︺陳迪(宣/城)¶
<pb:KR2k0009_SBCK_118-40b>¶
(人祖宥賢明初從征有功調撫州百户因家焉迪/為郡學教授以薦除編修建文初累官至禮部尚)¶
(書太子少保文皇即位迪抗聲不屈與子鳳山丹/山等六人磔於市蒼頭侯來保拾其遺骸歸葬妻)¶
(管氏縊死/本朝乾隆四十一年/賜諡忠烈鳳山等入祀忠義祠)¶
　︹列女︺︹唐︺蕭孝女(父厯為撫州長史女年十六父母俱/卒與女弟皆毁貌載二喪歸貧不能)¶
(給舟直至宣州戰馬山舟人委柩去蕭結廬水濱/與婢穿土而葬朝夕哀臨有馴烏縞兔&KR0818;芝之瑞)¶
(喪滿不釋衰人高其行或請婚女曰有能為我致/二柩葬故里者請許之高安尉楊舍為載二喪歸)¶
(葬畢蕭乃釋/服適楊氏)葛氏二女(寶厯中金谿尚未立縣常/設場冶金父葛祐為吏以)¶
(課不給繫獄二女憤之赴爐/而死事聞父得釋冶場亦罷)︹宋︺王令妻呉氏(臨川/人江)¶
(寕錄事參軍呉賁女年二十四歸令不一年令卒/有遺腹女兄欲嫁之號泣弗許歸老母家田桑以)¶
(事兄嫂荆布者三十二年後在黄池陂獨居歳率/農夫千餘人修治隄堰利及一方人咸禀敎令子)¶
<pb:KR2k0009_SBCK_118-41a>¶
(弟有不率者攜檟楚求/治之詔賜栗帛以夀終)徐氏女(崇仁人建炎初王/世雄叛犯崇仁徐)¶
(年甫筓有容色賊得之抗聲罵曰身可死/不可辱賊怒剜剔臠割罵不絶口而死)晏氏女¶
(臨川人相國殊曾孫女父孝廣為揚州尉建炎中/北兵南下城破孝廣殉難女年十五有美色統帥)¶
(欲娶之女延/頸求死被殺)涂端友妻陳氏(臨川人紹興中盜至/驅入黄山寺逼之不)¶
(從幽之屋壁族黨齎金帛贖歸女曰貞女不出/閨閣今被驅至此何面目登涂氏堂罵賊而死)王¶
　　生妻梁氏(臨川人于歸僅數月㑹元兵至與夫俱/被掠軍帥欲汚之紿曰夫在不忍為也)¶
(帥以金帛與其夫遣之并與一/矢以却後兵婦度去遠罵賊死)楊某妻李氏(樂安/人德)¶
(祐中元兵至李避於郊為賊所𫉬逼之且懼/以死李抗罵曰吾豈以死為懼哉遂遇害)︹元︺曾¶
　　氏二女(金谿人進士曾周南之妹與女也寇/至驅使行及澗水二女偕溺而死)張孟¶
　　敬妻黄氏(名安貞樂安人孟敬統兵𠞰寇屢敗欲/自殺安貞曰君義不屈我豈受汚以辱)¶
<pb:KR2k0009_SBCK_118-41b>¶
(父母及君耶請先殺/我孟敬刃之乃自殺)呉泰發妻黄氏(名嗣真金谿/黄以權女性)¶
(莊靜好學泰發客死三衢迎其喪為文以祭其詞/悲悽激烈時年二十七親教二子大德中郡上其)¶
(事於朝下所司/旌其門復其家)周九成妻鄧氏(崇仁人至元中盜/起徙居郡城城陷)¶
(奔匿草中被執欲/辱之罵賊被殺)葛繹妻鄧氏(名貞定金谿人二/十而寡至正中鄉)¶
(寇至鄧竄林間逢盜欲汚之鄧/罵曰我儒家婦宜急殺遂被害)陳介妻程氏(名瓊/金谿)¶
(人鄞縣刑部尚書程徐女王正/中京城破與母金氏俱赴井死)曾氏三女(樂安人/父希仁)¶
(女俱未嫁至正中㓂至三女同請於母萬曰時事/至此度不能免苟或失身上&KR0018;父母何以為人願)¶
(自裁母許之母/女四人俱縊死)詹氏女(名端貞樂安人年十五許/聘陳囘未幾回死詹截髪)¶
(垢面以自誓父母潛/通媒妁遂自縊死)楊氏女(崇仁人至正中賊入/其家引索縛之祖母)¶
(呉與賊爭賊揮刃傷其右臂隣族爭以金帛贖之/女哭曰祖母以我故受傷我縱生天地間何益乃)¶
<pb:KR2k0009_SBCK_118-42a>¶
<pb:KR2k0009_SBCK_118-43a>¶
(再適遂/自縊死)龔敳妻許氏(金谿人敳家貧客蜀三十年/舅姑垂老許孝事之姑廢視)¶
(又手足痺許躬進飲食背&KR0018;以行舅姑俱/八十五而終竭力營葬許七十三而卒)鄒春妻¶
　　王氏(名喜玉金谿人年二十餘夫亡厯三載里有/謀聘者王聞之乃閉户沐浴更衣自縊死)¶
　　羅沐八妻李氏(崇仁人生一子沐八行商覆舟死/訃至日夕悲泣撫子至三&KR0010;曰吾)¶
(可托矣遂付孤/於舅姑投井死)羅夢先妻周氏(崇仁人歸羅二載/夫卒葬畢以家事)¶
(白於舅姑/閉門自縊)邱咨疇妻熊氏(樂安人夫亡無子舅姑/且殁哭曰妾不幸至此)¶
(尚何用生為乃自縊以殉正統/中同臨川聶同文妻胡氏旌表)胥氏李氏(俱臨川/人胥許)¶
(字超氏子李乃胥廷儉妻胥之嫂也姑嫂俱年十/七正德中東鄉盗起二女走避羣盜追之至舍旁)¶
(湖畔相攜/投湖而死)黄立夫妻詹氏(樂安人正德中流㓂犯/邑執詹與其子去行至)¶
(杏村井乃紿賊求水密謂其子曰記母在此井遂/投之賊退收其尸面如生時同縣傅愈銘妻易氏)¶
<pb:KR2k0009_SBCK_118-43b>¶
(詹崇妻潘氏俱/以罵賊遇害)劉氏女(名錦娘樂安劉希仁女許/聘陳澗澗病卒錦娘欲歸)¶
(臨母謂未嫁不可/往即密服毒死)陳忠妻周氏(東鄉人正德中知/縣龍誥督兵捕盜)¶
(忠率族人為之助賊遂攻其族族衆悉力捍禦賊/焚其室力不能格周謂忠曰事急矣宜為生計勿)¶
(以我為累乃悉&KR0107;環金貲與忠促其急走忠遂潰/圍出賊見周欲執之周大罵投於沼嫂王氏揭氏)¶
(弟婦張氏饒氏王氏姪女金玉俱/溺水死正德中奉詔旌表曰七烈)李貫五妻張氏¶
(東鄉人家甚貧悉賣奩裝以養舅姑正德中盜起/夫婦被執張紿賊放夫還備金來贖賊信之度夫)¶
(遠去遂大罵被殺同縣聶宗實妻胡氏妾王氏梁/伯一妻晏氏梁元五妻周氏呉欽賢妻曾氏歐蓋)¶
(十妻陳氏王白二妻何氏王白九妻李氏全/式二妻陳氏全式三妻萬氏俱遇賊不辱死)曾氏¶
　　女(名婁英樂安人許字張宏鐸未嫁聞姑及夫病/遂告歸養姑姑甫卒夫亦病篤竭力奉侍半載)¶
(夫亡遂/自縊)戴氏女(名新喜樂安人許字曾氏子未歸/夫死戴自縊以殉父母救甦後聞)¶
<pb:KR2k0009_SBCK_118-44a>¶
(議改適竟自盡又楊光斗妻曾氏年二十七夫病/革先自經張洪振妻李氏歸張兩月夫卒自經)¶
　　呉蓋八妻李氏(名秀宜黄人嘉靖中夫死於寇李/被擄忿罵卧地齧舌噀血賊面死)¶
(於亂刃鄉人為建祠同縣呉蓋七妻李/氏李發二妻袁氏俱被寇執不辱死)陳氏女(名/殊)¶
(秀崇仁陳叔利女嘉靖中流賊破邑殊秀被執投/陂中死時年十八又劉胄監侍婢陳雪梅亦為寇)¶
(執投/水死)黄庭實妻陳氏(臨川人事姑至孝姑卒於京/扶柩南歸陳屢哭絶夢其姑)¶
(曰玉河吾與汝相遇也及天津登舟問夫水名夫/對以玉河陳即赴河死天津萬艘無不哀之為立)¶
(孝婦/祠)王霈妻邱氏(臨川人早寡無子守節舅/欲嫁之邱自縊事聞旌表)呉邁¶
　　妻周氏(金谿人歸呉數年而邁卒守節事/舅姑以孝聞後以兵亂投沼死)何璇妻¶
　　李氏(東鄉人璇客死父廹之嫁遂以簪入耳内手/自拳之至没復拔出血濺如注姑學呼家人)¶
(救則已死矣同縣鄒士興妻楊氏早寡/伯氏欲奪其志即削髮刺睛守節以終)劉逵妻管¶
<pb:KR2k0009_SBCK_118-44b>¶
　　氏(臨川人閩兵至管被執詈罵寸傷而亡子/年十三并殉逵痛婦子俱亡不踰月亦卒)郭由¶
　　謙妻聶氏(樂安人流寇掠縣聶被/執欲汚之乘間投井死)廖文鑑妻李氏¶
(宜黄人少寡撫孤/守節夀百有二歲)王朝佑妻袁氏(東鄉人早寡守/節夀百有四歳)¶
　︹本朝︺劉亮妻艾氏(臨川人年十六適劉舉家避兵亮/送母管先行中途被掠管投井死)¶
(亮被驅至南昌遇害舅數日亦亡氏喪葬如禮為/夫立後植節無他後有與亮同時被掠者冒為亮)¶
(歸族人莫辨其偽氏叱家人/縛送官窮治之年八十餘卒)李應第妻黄氏(臨川/人夫)¶
(亡守節撫孤孝養舅姑喪葬盡禮/皆出十指所辦年七十有二卒)羅璟妻陳氏(臨/川)¶
(人璟遇虎驚仆家人棭之歸數日而死陳出百金/招善獵者索虎殺之柩前祭其夫苦節自守年八)¶
(十有/三卒)陳元良妻游氏(崇仁人年二十二夫殁勤紡/績孝養孀姑食不給己枵腹)¶
(彌日既而子克成立進肥甘屏不御/惟朂以勤儉無忘兩世孀居而巳)陳其諤妻王¶
<pb:KR2k0009_SBCK_118-45a>¶
　　氏(金谿人年十二隨母避亂鹹塘兵將及自投藕/池水淺不没手握汚泥為坎深透藕根始死)¶
　　唐國祚妻范氏(臨川人夫亡守節同縣李元佐妻/許氏晁子宣妻李氏花紹生妻舒)¶
(氏方善予妻程氏李大貴妻傅氏李宗詔妻徐氏/陳元順妻舒氏傅舟資妻韓氏陳洪祚妻楊氏呉)¶
(子爵妻羅氏李炌妻丁氏李熊妻饒氏單秩生妻/郭氏陳洪範妻胥氏熊少堂妻黄氏&KR0303;作牧妻周)¶
(氏晁作仁妻鄒氏&KR0303;北燕妻李氏夏尚文妻鄒氏/葉喜生妻周氏張越凡妻楊氏周嗣茂妻陳氏支)¶
(于璠妻李氏馮映辰妻孔氏余豐萬妻張氏管學/漢妻游氏馮崧妻李氏梅子奇妻呉氏羅秉祚妻)¶
(游氏丁登瀛妻江氏呉錫侯妻羅氏鄒大楊妻吕/氏黄曾矩妻曾氏江紫雲妻韓氏江道智妻陳氏)¶
(李秀妻曾氏汪敘謨妻鄭氏周秀一妻許氏李學/洵妻黎氏王載元妻李氏李敬義妻晁氏黄國英)¶
(妻章氏熊景瞻妻馮氏羅興彦妻詹氏婁書升妻/鄧氏熊學輸妻陳氏龔克輝妻汪氏熊雲表妻徐)¶
(氏徐良璧妻艾氏鄧席珇妻劉氏許衛贍妻呉氏/陳孔彬妻易氏許應峴妻呉氏傅振宇妻何氏傅)¶
<pb:KR2k0009_SBCK_118-45b>¶
(集宇妻劉氏朱允璜妻李氏張允年妻龔氏李承/宗妻熊氏馮樹聲妻高氏余崇妻陳氏周&KR0022;接妻)¶
(許氏饒衛臣妻汪氏華鏞妻陳氏胡大謨妻上官/氏黄勝魁妻魏氏烈婦魏星友妻饒氏劉勝隴妻)¶
(陳氏鄒成祖妻車氏朱錫三妻饒氏貞女游氏鄭/孚中未婚妻全氏李氏黄氏王朝奇未婚妻黄氏)¶
(均乾隆年/間/旌)饒成德妻劉氏(崇仁人夫亡守節同縣/方冊妻劉氏李本立妻)¶
(徐氏劉自佳妻許氏黄爾居妻劉氏楊兆焯妻袁/氏楊文昭妻王氏陳洪道妻劉氏劉成瀾妻鄧氏)¶
(劉章妻黄氏陳瑛圻妻游氏陳敏達妻黄氏方良/臣妻張氏鄧維周妻游氏陳&KR0022;綸妻羅氏李元鎮)¶
(妻陳氏方棟妻鄧氏黎梓材妻聶氏陳&KR0022;襲妻彭/氏余文禮妻袁氏方時傑妻劉氏陳兆麟妻游氏)¶
(李公覆妻汪氏陳兆鶴妻呉氏陳嘉謨妻李氏劉/我任妻戴氏楊如鳳妻方氏楊冠妻劉氏黄志寵)¶
(妻陳氏陳歸龍妻黄氏鄧天祥妻馮氏陳萬欽妻/袁氏張之璪妻黄氏謝淮妻黄氏張錫妻鄒氏周)¶
(繼顔妻劉氏周綉妻劉氏袁廷佐妻劉氏周詩妻/章氏阮庭澄妻饒氏陳孟震妻曾氏甘學前妻何)¶
<pb:KR2k0009_SBCK_118-46a>¶
(氏甘學志妻何氏章志二妻許氏呉升行妻余氏/全秉彞妻鄧氏李不瑕妻黎氏謝栻妻羅氏劉天)¶
(考妻曹氏袁兆梧妻余氏余淇九妻鄧氏元思齊/妻甘氏周福德妻李氏楊承松妻周氏陳秉鑰妻)¶
(黄氏黎淑才妻包氏許貴保妻呉氏陳彦縉妻謝/氏烈婦黄文人妻羅氏呉維嶽妻陳氏陳恩德妻)¶
(楊氏均乾隆/年間/旌)陶洪元妻蔡氏(金谿人夫亡守節同/縣唐介期妻呉氏官)¶
(燕期妻方氏傅惟五妻周氏周惟安妻陳氏周勵/次妻蘇氏邱宗文妻傅氏謝聖若妻徐氏何乃瀾)¶
(妻黄氏胡可正妻戴氏黄克舉妻鄭氏李仲英妻/周氏王陞妻李氏鄒聲顯妻呉氏李映辰妻劉氏)¶
(黄瓊佩妻張氏呉郎五妻李氏李熙春妻周氏王/啟元妻周氏王先甲妻呉氏馮啟秀妻敖氏唐孫)¶
(藻妻周氏唐士麟妻王氏呉方三妻龔氏鄧燧登/妻王氏周元育妻劉氏周天被妻胡氏劉琦甫妻)¶
(楊氏李能妻呉氏蔡叔宣妻王氏陳&KR0355;瑕妻鄧氏/全輔伯妻余氏李雲章妻黄氏饒士旦妻呉氏龔)¶
(忠泰妻呉氏鄭汝蘭妻鄧氏朱君瑞妻呉氏王卓/卿妻呉氏黄士騰妻許氏李士麟妻周氏周孟祥)¶
<pb:KR2k0009_SBCK_118-46b>¶
(妻呉氏周伯謙妻呉氏黄應雷妻龔氏黄國才妻/余氏車念之妻呉氏孔興京妻陳氏張文彦妻饒)¶
(氏蕭珩妻馮氏鄒世綱妻蕭氏曾應斗妻謝氏戴/來臨妻武氏謝丹書妻蔡氏王景義妻鄔氏王國)¶
(安妻陳氏王國勲妻蘇氏陸民表妻王氏車仲仁/妻李氏蔡熙俊妻王氏丁成萬妻車氏黄亦宫妻)¶
(劉氏鄭應元妻呉氏舉人王騮繼妻石氏烈婦王/平章妻許氏貞女許氏江燦德未婚妻蔣氏均乾)¶
(隆年間/旌)洪成六妻應氏(宜黄人夫亡守節同縣張/東白妻羅氏李大昇妻杜)¶
(氏洪君球妻鄒氏黄賢宗妻歐陽氏黄濤妻鄒氏/應文浩妻歐陽氏呉良謨妻應氏呉雲客妻湯氏)¶
(余受妻曾氏呉啟象妻楊氏呉啟鵬妻羅氏白文/定妻曹氏應天坦妻鄒氏鄒標妻呉氏歐陽逢詔)¶
(妻鄒氏黄友蘭妻盧氏歐陽時鳴妻徐氏李尚義/妻鄒氏曹以珈妻陳氏符其仁妻鄒氏陳時震妻)¶
(涂氏呉從先妻鄧氏譚國泰妻劉氏洪文岳妻應/氏歐陽子福妻洪氏應乾佐妻羅氏徐新&KR0303;妻陳)¶
(氏歐陽可喜妻鄒氏歐陽可容妻鄒氏李大用妻/鄭氏劉又明妻呉氏鄒明通妻李氏熊丙遠妻鄒)¶
<pb:KR2k0009_SBCK_118-47a>¶
(氏陳宏任妻周氏施士彦妻胥氏葉文廣妻鄒氏/陳廷迪妻李氏李時乘妻劉氏許啟盛妻黄氏應)¶
(桃妻鄒氏許逢元妻黄氏鄒人鏞妻黄氏黄之紀/妻胥氏符其義妻鄧氏鄒振紱妻劉氏歐陽燦妻)¶
(黄氏許天球妻羅氏席仲瀾妻張氏李文杜妻傅/氏鄧集新妻胡氏黄雲彩妾鄭氏韓錫爵妻周氏)¶
(鄒文度妻羅氏黄覽妻傅氏歐陽大正妻呉氏鄒/文逵妻呉氏呉龍圖妻周氏黄援妻呉氏劉克賀)¶
(妻鄒氏周式福妻胡氏陳儀型妻黄氏艾冒鑑妻/洪氏應樹妻歐陽氏呉際遇妻李氏應文瀚妻韓)¶
(氏呉際運妻李氏黄志學妻傅氏譚天錫妻曾氏/邱尚貞妻鄧氏席登妻李氏黄江露妻廖氏黄輝)¶
(星妻鄒氏劉永祿妻鄧氏廖世維妻馮氏周元彩/妻鄭氏應克峻妻黄氏張麟仕妻余氏鄒觀蓮妻)¶
(李氏甯秀鳳妻李氏黄昌蕃妻鄒氏廖世組妻湯/氏張長庚妻鄧氏李大奇妻劉氏洪振鐸妻鄒氏)¶
(呉濱妻熊氏洪文諧妻施氏黄長庚妻鄧氏歐陽/紳妻李氏黄雲鳳妻鄒氏李時彦妻鄧氏應文何)¶
(妻鄒氏黄家履妻鄧氏黄圖瑞妻鄒氏黄夢齡妻/熊氏余瀾妻婁氏曾貢玉妻徐氏曾允明妻周氏)¶
<pb:KR2k0009_SBCK_118-47b>¶
(呉紹賢妻胡氏洪鋋妻鄒氏歐陽振國妻胡氏江/士梅妻徐氏余&KR0098;紹妻鄭氏李尚才妻黄氏鄒明)¶
(發妻熊氏韓鳳騰妻嚴氏余學沔妻饒氏封峻/妻梅氏烈女鄒明證女鄒氏均乾隆年間/旌)詹¶
　　仕亨妻曹氏(樂安人夫亡守節同縣胡維上妻涂/氏董廷麟妻詹氏胡心武妻曾氏蔡)¶
(文宗妻楊氏熊國嶸妻郭氏董培先妻何氏呉其/昌妻黄氏詹吉士妻陳氏董啟心妻張氏游天英)¶
(妻温氏胡瑞光妻上官氏譚凝善妻鄧氏鄧志保/妻劉氏康捷生妻熊氏丁啟昌妻潘氏管思霖妻)¶
(黄氏黄至大妻曾氏譚天錫妻曾氏余永斚妻康/氏余承蕃妻游氏李承茂妻文氏陳郡南妻曾氏)¶
(羅興祖妻廖氏詹令煓妻管氏邱芳妻王氏曾繼/賢妻黄氏何克安妻胡氏蕭和暢妻曾氏黄亨珍)¶
(妻陳氏黄岐鳴妻丁氏呉汝萊妻詹氏詹啟宸妻/顔氏郭昌齡妻黄氏曾嘉茂妻陳氏楊華璋妻董)¶
(氏黄一瑞妻鄒氏游上晟妻管氏黄厚安妻陳氏/黄瑞崙妻蕭氏陳濟美妻曾氏詹天祚妻曾氏鄒)¶
(恩注妻何氏鄭士恒妻黄氏何仲佑妻周氏曾有/祿妻余氏張士英妻詹氏王烈六妻曾氏曾子質)¶
<pb:KR2k0009_SBCK_118-48a>¶
(妻楊氏游公奇妻陳氏黄天瑞妻游氏張承選妻/楊氏胡世容妻游氏何樹謨妻詹氏曾日豐妻王)¶
(氏曾如連妻樂氏曾芳集妻黄氏胡鍾靈妻/詹氏烈婦劉幅六妻鄧氏均乾隆年間/旌)樂逵¶
　　妻饒氏(東鄉人夫亡守節同縣王朝弼妻白氏樂/遴妻胡氏胡熷妻李氏鄧誦妻饒氏陳崣)¶
(妻張氏樂胄妻呉氏王文煒妻周氏上官偕妻饒/氏鍾定治妻屠氏周烈士妻樂氏均乾隆年間)¶
(旌)張良祚妻胡氏(臨川人夫亡守節同縣朱孟房/妻陸氏陳孝先妻王氏李秉仁)¶
(妻駱氏袁星若妻呉氏王奕安妻廖氏呉日華妻/王氏黄遇隆妻萬氏湯德祥妻何氏徐奏均妻黄)¶
(氏楊永若妻揭氏呉衍經妻張氏李枝春妻呉氏/陳&KR0022;基妻呉氏熊元征妻周氏李遷喬妻朱氏王)¶
(賓妻黄氏管崇昭妻萬氏陳肇魁妻韓氏游咸和/妻鄧氏鄧鴻圖妻周氏萬象賢妻華氏傅琳妻劉)¶
(氏李/妻晁氏李仕墀妻聶氏李左墀妻/&KR0303;氏江希頤妻黄氏均嘉慶年間/旌)黄瑾一¶
　　妻方氏(崇仁人夫亡守節同縣李迪良妻劉氏陳/寛融妻黄氏陳恩滚妻黄氏監生方上章)¶
<pb:KR2k0009_SBCK_118-48b>¶
(妻鄧氏劉暢妻陳氏儒童方瑛妻楊氏甘立澄妻/夏氏生員陳芝蘭妻蔡氏呉曰/妻章氏謝玉樹)¶
(妻劉氏烈婦甘思軾妻/劉氏均嘉慶年間/旌)張振瑋妻饒氏(金谿人夫/亡守節同)¶
(縣喻國茂妻何氏李榮武妻喻氏喻大用妻車氏/喻越清妻車氏李永泰妻何氏李道周妻王氏李)¶
(掄元妻陳氏謝德山妻胡氏王訏謨妻蘇氏黄鼎/昌妻周氏王震瀛妻汪氏王化行妻劉氏李充庭)¶
(妻楊氏王振亭妻陳氏黄克昌妻彭氏黄德三妻/李氏徐謙行妻余氏張祖齡妻江氏謝錫純妻楊)¶
(氏李旦持妻余氏朱聯芳妻王氏黄宏毅妻龔氏/聶英明妻黄氏危春占妻王氏楊祖培繼妻呉氏)¶
(王漢蜚妻張氏周任予妻劉氏王鳴岡妻江氏陳/偉吾妻鄭氏烈女蔡氏貞女鄭氏李氏均嘉慶年)¶
(間/旌)張瑞妻徐氏(宜黄人夫亡守節同縣張比辰/妻黄氏黄學颺妻周氏許經&KR0022;)¶
(妻歐陽氏李維儒妻鄧氏梅仰涇妻鄒氏紀廷寀/妻常氏劉鉽妻陳氏應郁芬妻黄氏鄧峻極妻王)¶
(氏呉琮妻鄧氏鄧熙鵠妻陳氏羅中紋妻呉氏鄒/文應妻熊氏黄紹功妻謝氏鄒謙受妻呉氏鄒文)¶
<pb:KR2k0009_SBCK_118-49a>¶
(懬妻呉氏鄒際標妻邱氏李尚信妻鄒氏李仁棟/妻張氏呉傳徽妻胥氏余乘時妻鄒氏鄒煥妻余)¶
(氏黄沙青妻楊氏鄒茂妻余氏烈女鄧/朝棟未婚妻鄒氏均嘉慶年間/旌)董聖海妻¶
　　王氏(樂安人夫亡守節同縣楊耀祖妻張氏黄天/苑妻曾氏王學惺妻何氏陳盛昌妻曾氏閻)¶
(其章妻呉氏詹承隆妻董氏詹朝瑞妻喻氏陳應/抜妻劉氏陳應掄妻胡氏陳學禮妻詹氏黄昌)¶
(妻楊氏管聯鑣妻游氏詹以鑢妻何氏王學䄄/妻呉氏烈婦羅臨春妻丁氏均嘉慶年間/旌)饒¶
　　及厚妻張氏(東鄉人夫亡守節同縣周定先妻夏/氏嵇長青妻艾氏李成義妻王氏劉)¶
(廷烈妻王氏均/嘉慶年間/旌)¶
　︹仙釋︺︹唐︺黄令微(臨川女子少好道風神卓異天然絶/粒年十二度爲天慶觀女道士至八)¶
(十面如處子&KR1231;履而行奔馬不及開元/九年上昇宋元符二年封妙遠真人)本寂(泉州/莆田)¶
(人姓黄氏咸通初洞山价坐道場往来請益後密/印所解乃辭洞山住撫州曹山後居荷玉山天復)¶
<pb:KR2k0009_SBCK_118-49b>¶
(中示寂諡元證大師墖曰福圓/本/朝雍正十二年加封寶藏元證禪師)︹宋︺慕喆(臨川/人姓)¶
(聞氏母夢神僧授以寶鏡及生白光照室祝髪於/南豐之永安後謁翠巖可真與言大悟可真入寂)¶
(乃往溈山毎粥飯放參常自役作不眠者四十年/紹聖初往智海院哲宗召見延和殿稱㫖及示寂)¶
(書偈曰昨夜三更風雷怱作雲散長/空前溪月落有舍利塔在汴城東)妙明(臨川人/姓胡氏)¶
(號無相常面壁靜坐遂頓悟能詩文名公多與之/交陸九淵一日講易問無相理會得否應聲曰三)¶
(畫未分消息露六爻纔動錯商量/晚年結庵常清觀之西趺坐而化)︹明︺張中(臨川人/少遇異)¶
(人授以太極數學談禍福奇中好戴鐵冠人呼為/鐵冠道人明太祖下豫章鄧愈薦中召至問曰余)¶
(定豫章兵不血刃生民自此蘇息否曰未也旦夕/此地當流血廬舍焚毁殆盡及指揮康泰反一如)¶
(中言鄱湖之戰陳友諒中流矢死兩軍皆未覺密/奏曰友諒死矣請遣死囚持祭文往哭之則彼氣)¶
(奪而吾事濟矣從之降其衆五萬居都下數年一/日無故自投於大中橋水求其屍不𫉬建文時復)¶
<pb:KR2k0009_SBCK_118-50a>¶
(見於金陵歌曰莫逐燕逐燕自高飛高/飛上帝畿遂有靖難之事後不知所終)¶
　︹土產︺絲布(唐書地理志/撫州土貢)葛(唐書地理志撫州土貢明/統志各縣出省志崇仁縣)¶
(出)苧布(省志金/谿縣出)竹箭(唐書地理志/撫州土貢)朱橘(唐書地理/志撫州土)¶
(貢)柘木(寰宇記/撫州貢)椑侯柿(省志金谿縣出潘岳閒居/賦所稱梁侯烏椑之柿即)¶
(此)黄精(省志金谿/崖山最多)菖蒲(省志生石山九莭/者佳亦不常有)紙(寰宇/記撫)¶
(州貢祝穆方輿勝覽金谿清江渡出紙創省志清/江紙金谿出又捭紙崇仁出宋人墨刻用捭紙者)¶
(貴今絶無矣/按舊志載唐書地理志撫州貢金/省志宋置場在臨川縣西四十里又唐書地理志)¶
(臨川有銀寰宇記金谿出銀礦明統志臨川縣出/銅省志宋時嘗設監鑄錢又明統志臨川縣出鐵)¶
(省志宋乾道間置東山/鐵場今並廢謹附記)¶
<pb:KR2k0009_SBCK_118-50b>¶
