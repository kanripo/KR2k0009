# -*- mode: mandoku-view; -*-
#+TITLE: 大淸一統志
#+DATE: 2015-09-12 00:14:58.076656
#+PROPERTY: ID KR2k0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB06n0597-2238嘉慶重修一統志-第二千二百三十八册.
<pb:KR2k0009_SBCK_016-1a>¶
大清一統志¶
冀州直隸州(在直隸省治南三百三里東西距一百/十里南北距一百五十里東至河間府)¶
(故城縣界四十五里西至趙州寕晉縣界六十五/里南至廣平府威縣界七十里北至深州安平縣)¶
(界八十里東南至廣平府清河縣治一百四十里/西南至順德府鉅鹿縣治八十里東北至河間府)¶
(阜城縣治一百八里西北至保定府東鹿縣治七/十五里本州境東西距六十里南北距七十里東)¶
(至棗強縣界十五里西至新河縣界四十五里南/至南宫縣界五十里北至衡水縣界二十里東南)¶
(至清河縣治一百四十里西南至新河縣治六十/里東北至衡水縣治四十里西北至束鹿縣治七)¶
(十五里自州治至/京師六百三十三里)¶
︹分野︺天文昴畢分野大梁之次¶
︹建置沿革︺禹貢冀兗二州之域(通典郡理東入兗州/之域西入冀州之域)¶
<pb:KR2k0009_SBCK_016-1b>¶
　　春秋晉東陽地戰國屬趙秦屬鉅鹿郡漢高帝置¶
　　信都國治信都縣景帝二年改為廣川國五年國¶
　　除為信都郡中二年復為廣川國宣帝甘露四年¶
　　復曰信都國屬冀州後漢永平十五年改曰樂成¶
　　國延光元年又改曰安平國三國魏移冀州治此¶
(按冀州後漢治高邑漢末治鄴元和/志云魏黃初中始自鄴移理信都)晉太康五年¶
　　改曰長樂國後魏曰長樂郡仍為冀州治(魏書地/形志冀)¶
(州晉世邵續治厭次慕容垂治/信都皇始二年平信都仍置)齊周因之隋開皇¶
　　初廢郡存州大業初州廢仍為信都郡(隋書地理/志開皇初)¶
(分帶郡信都置長樂縣大業初廢信都/入焉寰宇記十二年又改長樂為信都)唐武德四¶
<pb:KR2k0009_SBCK_016-2a>¶
　年復曰冀州六年置總管府是年移州治下博貞¶
　觀元年復治信都府廢龍朔二年改曰魏州咸亨¶
　　三年復故天寶初復曰信都郡乾元初仍曰冀州¶
　屬河北道五代因之宋慶厯八年置安武軍節度¶
　使屬河北東路金因之元亦曰冀州屬真定路明¶
　　洪武六年以州治信都縣省入屬真定府¶
　本朝因之雍正二年升爲直隸州領縣五¶
　南宫縣(在州西南六十里東西距一百十五里南/北距三十五里東至山東東昌府武城縣)¶
(界八十里西至趙州寕晉縣界三十五里南至廣/平府威縣界二十里北至本州界十五里東南至)¶
(廣平府清河縣界八十五里西南至順德府鉅鹿/縣界四十里東北至棗強縣界二十五里西北至)¶
<pb:KR2k0009_SBCK_016-2b>¶
(新河縣界二十五里漢置南宫縣屬信都國後漢/屬安平國晉因之後魏屬長樂郡北齊廢隋開皇)¶
(六年復置屬信都郡唐武德四年屬宗州九年屬/冀州五代因之宋皇祐四年省入新河縣六年復)¶
(置金元明皆因之/本朝初屬/正定府雍正二年還屬冀州)新河縣(在州西少/南六十里)¶
(東西距三十五里南北距六十里東至本州界十/五里西至趙州寕晉縣界二十里南至順德府鉅)¶
(鹿縣界三十里北至保定府束鹿縣界三十里東/南至南宫縣界二十里西南至鉅鹿縣治八十里)¶
(東北至衡水縣治一百里西北至正定府晉州治/一百二十里漢置堂陽縣屬鉅鹿郡後漢改屬安)¶
(平國晉因之後魏屬長樂郡北齊廢隋開皇十六/年復置屬信都郡唐屬冀州五代晉改曰蒲澤割)¶
(屬鎮州漢復故名周還屬冀州宋皇祐四年省堂/陽升新河鎮為新河縣熙寕六年復省為鎮入南)¶
(宫元太宗四年復置新河縣屬冀州明因之/本朝初屬正定府雍正二年還屬冀州)&KR0037;強¶
　　縣(在州東少南二十五里東西距四十五里南北/距八十五里東至河間府故城縣界三十里西)¶
<pb:KR2k0009_SBCK_016-3a>¶
(至本州界十五里南至南宫縣界六十里北至衡/水縣界二十五里東南至山東東昌府武城縣界)¶
(三十里西南至本州界三十里東北至河間府景/州界五十里西北至衡水縣界二十五里漢置棗)¶
(强縣屬清河郡後漢廢晉復置屬長樂國後魏神/瑞二年併入廣川太和二十二年復置屬長樂郡)¶
(隋屬信都郡唐屬冀州五代因之宋熙寕元年省/入信都十年復置金元明俱屬冀州/本朝初屬)¶
(正定府雍正二/年還屬冀州)武邑縣(在州東北九十里東西距/四十五里南北距六十里)¶
(東至河間府景州界二十五里西至衡水縣界二/十里南至棗強縣界三十里北至深州武強縣界)¶
(三十里東南至景州治八十里西南至&KR0037;強縣治/七十里東北至河間府阜城縣界三十里西北至)¶
(深州治六十里漢置武邑縣屬信都國後漢屬安/平國晉太康十年置武邑郡後魏皇始三年移郡)¶
(治武強以武邑屬之北齊天保七年縣廢隋開皇/六年復置屬信都郡唐屬冀州五代宋金因之元)¶
(初屬東武州太宗六年還屬冀州明因之/本朝初屬正定府雍正二年還屬冀州)衡水縣¶
<pb:KR2k0009_SBCK_016-3b>¶
(在州東北四十里東西距五十八里南北距四十/五里東至武邑縣界十八里西至深州界四十里)¶
(南至棗強縣界二十五里北至深州界二十里東/南至棗強縣界二十五里西南至本州界三十五)¶
(里東北至武邑縣界十八里西北至深州界十八/里漢信都國桃縣地隋初為信都下博武邑三縣)¶
(地開皇十六年始置衡水縣屬信都郡唐屬冀州/宋金因之元改屬深州明因之/本朝初屬正定)¶
(府雍正二年/改屬冀州)¶
　︹形&KR0020;︺州據河北之中川原饒衍控帶燕齊稱為都會¶
　　東近瀛海則資儲可充南臨河濟則折衝易達(州/志)¶
　︹風俗︺質厚少文氣勇尚義號為彊忮(州/志)¶
　︹城池︺冀州城(舊城周二十四里明宏治元年改建内/城方十四里南北西為三大門東面西)¶
(南隅為二水門/本朝順治康熙年/間屢修乾隆十一年四十四年重修)南宫縣城(周/八)¶
<pb:KR2k0009_SBCK_016-4a>¶
(里門四城外為隍隍外為隄隄外為重隄明/成化十四年土築/本朝康熙十一年修)新河¶
　　縣城(周三里有奇門三濠外有隄明景/泰中建/本朝康熙十四年修)&KR0037;強縣城¶
(周四里門三池繞之有護城隄金天會/十年土築/本朝順治康熙年間屢修)武邑縣城¶
(周四里門四明正統十四年/建城外有濠城南有護城隄)衡水縣城(周四里有/奇高二文)¶
(東北隅少缺象形曰幞頭城門四眀景泰初土/築/本朝順治初年修乾隆三十一年甃甎)¶
　︹學校︺冀州學(在州治東明永樂十九年/建入學額數二十三名)南宫縣學(在/縣)¶
(治東南明洪武初建/入學額數二十三名)新河縣學(在縣治東元至正/中建入學額數十)¶
(五/名)棗強縣學(在縣治東舊在縣治東北明正統中/移建/本朝康熙三十六年修入學)¶
(額數二/十三名)武邑縣學(在縣治東北元延祐七/年建入學額數十五名)衡水縣¶
　　學(在縣治東明永樂十二/年建入學額數十五名)信都書院(在州治内/本朝雍正三)¶
<pb:KR2k0009_SBCK_016-4b>¶
(年建乾隆三年/修十六年重修)東陽書院(在南宫縣東/本朝乾/隆十六年建嘉慶二十)¶
(一年/修)嘉㑹書院(在棗強縣/大金村)桃城書院(在衡/水縣)¶
　︹户口︺(原額人丁三十一萬三千六百五今滋生男婦/大小共一百二十八萬九千二百十八名口計)¶
(二十三萬三/千七十一户)¶
　︹田賦︺(田地四萬三百六十九頃九十七畝二分有奇/額徴地丁正雜銀一十五萬五千九百三十四)¶
(兩五錢六/分五釐)¶
　︹山川︺&KR0037;山(在州西南五十里山多&KR0037;因名又/武邑縣西南五十里亦有&KR0037;山)紫微山¶
(在州東北二十五里又南/宫縣北五里亦有紫微山)滹沱河(在州北自保定/府束鹿縣流入)¶
(合漳&KR0493;二水又東北逕衡水武邑入武強縣界漢/書地理志信都縣故滹沱河在縣北東入海舊志)¶
(本朝順治二年滹沱河入冀州境者二口一由/束鹿縣韓村庄至州界趙家莊入漳一由智邱村)¶
<pb:KR2k0009_SBCK_016-5a>¶
(四七營温浪口等村過隄北入漳自合漳後即入/衡水及武邑縣北又達河間府境舊道自束鹿縣)¶
(南過安平南深州北復東出饒陽縣北厯河間府/獻縣交河而合漳水今自冀州合漳於是深州安)¶
(平饒陽諸境皆/無滹沱故迹矣)胡盧河(漳&KR0493;二水自趙州寕晉縣/合流東北逕新河縣北又)¶
(東北至州西北合滹沱河又東北逕衡水武邑二/縣北入深州武強縣界即古衡漳及長蘆水故道)¶
(也漢書地理志信都縣故漳河在北東入海水經/注衡漳水自鉅鹿縣又北逕南宫縣故城西又北)¶
(洚瀆出焉又北逕堂陽縣西分為二水其一水北/出逕縣故城西其右水東北注出石門謂之長蘆)¶
(水東逕堂陽縣故城南應劭曰堂水也又東逕九/門坡又東逕扶柳縣故城南又東北屈逕信都縣)¶
(故城西其水側城北注又北逕安陽城東又北逕/武陽城東又北為博廣池又北逕下博縣故城東)¶
(北注衡水衡水又東北逕扶柳縣北逕昌成縣故/城西又逕西梁縣故城東又東北逕桃縣故城北)¶
(合斯洨故瀆又北為袁譚渡又北逕鄔縣東下博/縣西又西逕樂鄉縣列葭水注之又東逕武強縣)¶
<pb:KR2k0009_SBCK_016-5b>¶
(北又東逕武隧縣南白馬河注之又東逕武邑縣/故城北又東北右合張平口故溝又逕東昌縣故)¶
(城北又東北左會滹沱故瀆謂之合口元和志長/蘆水在堂陽南二百步信都縣西北六十二里衡)¶
(水縣南二百步武邑縣北三十二里宋史河渠志/漳河由磁州洺州南入冀州新河鎮與胡盧河合)¶
(流其後變徙入於大河熙寕三年詔程昉相視四/年開修袤一百六十里金史地理志信都縣有胡)¶
(盧河衡水縣有長蘆河武邑縣有漳河長蘆河舊/志漳河一名清水河新河縣界西北二面去河各)¶
(三十里又在州西北二十五里衡水縣西一里武/邑縣西北二十里通志漳&KR0493;合流至冀州之王家)¶
(莊與滹沱合又二十里至冀州隄北又二十里至/衡水縣之浪子橋又七十里至衡水之石橋又四)¶
(十里至武邑之圈頭又三十里至武邑之趙橋又/二十里至武強之小范/按衡漳故道遷流無定)¶
(唐宋以來雖有長蘆胡盧之異名實皆漳水之下/流也今漳水上流東徙經魏縣元城抵館陶入衞)¶
(僅分一小支由廣宗至新河與&KR0493;合&KR0493;水會衆流/由寕晉泊而岀至州界合滹沱河東注謂之胡盧)¶
<pb:KR2k0009_SBCK_016-6a>¶
(河并不得以/漳水目之矣)古黃河(在州東南及南宫縣東南棗/強縣南桑欽水經張甲河左)¶
(瀆又北逕經城東繚城西又逕南宫縣西北注絳/瀆右瀆又東北逕廣宗縣故城南又東北逕界城)¶
(亭北又東北逕&KR0037;強縣故城東又東北逕廣川縣/與洚水故道合又東北逕廣川縣故城西又東逕)¶
(棘津亭南宋史河渠志熙寕元年河決冀州&KR0037;強/埽北注瀛州元豐四年劉定言王莽河一徑水自)¶
(大名界下合大流注冀州又臨清徐曲御河決口/恩州趙村壩子決口兩徑水亦注冀州城東元祐)¶
(二年河決南宫下埽三年決上埽四年決宗城中/埽大觀二年冀州河溢壞信都南宫兩縣舊志黃)¶
(路河一名黄瀘河自廣平府清河縣流入逕南宫/縣東南八十里又北逕&KR0037;強縣東三十里又東北)¶
(出至河間府阜城縣合劉麟河今巳堙廢/其地斥鹵潦水數集蓋即古之黃河也)古清河¶
(在&KR0037;強縣南自廣平府清河縣流入又東北入故/城縣界水經注清河自東武城又東北逕復陽縣)¶
(故城西又東北流逕棗強縣故城西又北/逕廣川縣故城南又東北逕厯縣故城南)漳河(在/棗)¶
<pb:KR2k0009_SBCK_016-6b>¶
(強縣東北漳水自山東邱縣東行之一支也自廣/平府清河縣流入與河間府故城縣接界又北逕)¶
(武邑縣南入阜城縣/界俗亦謂之老漳河)索盧河(在&KR0037;強縣西北十里/古衡河分流也自河)¶
(間府故城縣界流逕縣西南折/而東北至阜城縣合劉麟河)夾河(在武邑縣北/三十里亦漳)¶
(水分流也自衡水縣界/流入又東入滹沱河)鹽河(在衡水縣西南二里/自冀州流入北通漳)¶
(河冬春涸秋夏則/溢其地生鹽故名)洚水(故道自順德府廣宗縣流/入逕南宫縣北又東北逕)¶
(州城北又東逕衡水縣南至武邑縣界合於漳水/亦名枯洚漢書地理志信都縣禹貢洚水亦入海)¶
(水經注洚瀆東南流逕九門城南又東南逕南宫/城北又東南逕繚城縣故城北又左逕安城南又)¶
(東北逕辟陽亭又北逕信都城東散八澤渚西至/於信都城東連於廣川縣之張甲故瀆同歸於海)¶
(元和志洚水故瀆在南宫縣東南六里寰宇記洚/水枯瀆西南自南宫縣界流經州東南二十里又)¶
(自衡水縣界經武邑縣城西舊志今南宫縣東南/有虹江一名牛口峪又有破塘在縣東北二十里)¶
<pb:KR2k0009_SBCK_016-7a>¶
(疑即古洚河所經今皆堙塞/按禹貢之洚水即/濁漳信都之洚水乃漳水一時之徙流漢志即謂)¶
(禹貢之/洚水誤)小河渠(在南宫縣東有二處皆濁漳之分/流河旁地極膏腴舊時民引渠灌)¶
(田)通利渠(在南宫縣西五十九里唐延/載元年開引漳水以溉田)堂陽渠(在/新)¶
(河縣西南唐書地理志堂陽縣西南三十里/有渠自鉅鹿入縣境下入南宫景龍元年開)羊令¶
　　渠(唐書地理志衡水縣南一里有羊今渠載/初中令羊元珪引漳水北流貫城注隍)杜村¶
　　溝(在衡水縣西南十里旁有窪池二十餘頃明宏/治中開此溝以洩水患尋塞正德間復疏通之)¶
(民獲種植之利又有北沼在縣/西南二十里遇漲通於漳水)武強湖(武邑縣西/北水經注)¶
(強平口故溝上承武強淵淵之西南側水有武強/縣故治故淵得其名焉又東南結而為湖謂之&KR0048;)¶
(君淵淵水北通謂之石虎口又東北為張平澤澤/水所泛北決隄口謂之張刀溝北注衡河謂之張)¶
(平口元和志武強湖在/武邑縣北三十二里)葛榮陂(在州西南二十里/唐書地理志信都)¶
<pb:KR2k0009_SBCK_016-7b>¶
(縣東二里有葛榮陂貞觀十一年/刺史李興公開引趙照渠水注之)¶
　︹古蹟︺信都故城(今州治漢置縣為信都國治後漢更/始二年世祖自下博馳赴信都太守)¶
(任光開門岀迎三國魏為冀州治晉太康五年立/南宫王子玷為長樂王因改為長樂國其後石趙)¶
(慕容燕苻秦皆置冀州於此後魏皇始元年遣王/建李栗等攻信都二年平之仍置冀州隋初析置)¶
(長樂縣大業初省信都入長樂仍為信都郡治唐/初復曰信都為冀州治天祐二年改為尭都尋復)¶
(故明洪武六年始省入州/舊志故城在州治東北)辟陽故城(在州東南三/十里漢高帝)¶
(六年封審食其為侯國後置縣屬信都國後漢省/水經注應劭地理志風俗記廣川縣西南六十里)¶
(有辟陽亭故縣也元和志辟陽故城在信/都縣東南三十五里縣志謂在州西誤)扶柳故¶
　　城(在州西南戰國時中山屬邑後屬趙國策趙攻/中山取扶柳即此漢置縣屬信都國吕后封吕)¶
(平為侯邑後漢屬安平國晉因之後魏太平真君/三年併入堂陽景明元年復置屬長樂郡高齊省)¶
<pb:KR2k0009_SBCK_016-8a>¶
(入信都水經注縣有扶澤澤中多柳故曰扶柳括/地志故城在信都縣西三十里州志在州西南六)¶
(十里俗訛/為蒲笠城)昌成故城(在州西北故趙邑史記趙孝/成王十年燕攻昌成拔之即)¶
(此漢神爵三年封廣川繆王子元為侯國屬信都/國後漢初昌成人劉植據城以迎光武永平初改)¶
(為阜城縣屬安平國晉省入信都地理風俗記堂/陽縣北三十里有昌成故縣也括地志故城在信)¶
(都縣西北/五十里)桃縣故城(在州西北漢高帝十二年封/劉襄為桃侯初元元年又封)¶
(廣川繆王子良為侯國後為縣屬信都國後漢/省寰宇記故桃城在信都縣西北四十五里)繚¶
　　縣故城(在南宫縣東南漢置縣屬清河郡後漢省/水經注洚水逕繚城縣故城北十三州志)¶
(曰經縣東五十里有繚城故縣也寰宇/記在南宫縣東南二十六里故城猶存)南宫故城¶
(在今南宫縣西北漢初置縣吕后元年封張敖子/偃為南宫侯後漢更始中光武因王郎起自薊南)¶
(馳至南宫遇大風雨引車入道旁空舍馮異抱薪/鄧禹燃火光武對竈燎衣即此地也齊廢隋復置)¶
<pb:KR2k0009_SBCK_016-8b>¶
(唐屬冀州元和志縣東北至州六十二里明成化/十四年縣城爲漳水所圯十六年遷於舊城東三)¶
(里之飛鳳/岡即今縣)堂陽故城(在新河縣西漢高帝十一年/封功臣孫赤爲侯邑後爲縣)¶
(屬鉅鹿郡地理風俗記曰在堂水之陽因名厯代/皆爲縣宋皇祐中始省爲鎮/按水經注漳水自)¶
(南宫北流始至堂陽元和志堂陽縣東至冀州六/十五里以道里考之疑即今新河縣治舊志作在)¶
(南宫縣西南/二十里誤)新河故城(在今新河縣西二十五里/宋初爲新河鎮皇祐四年)¶
(置新河縣於此熙寕六年省元初復置/至元二十七年河溢城圯因移今治)廣川故城¶
(在棗強縣東三十里漢置縣屬信都國十三州志/曰城中有長河爲流故名元朔四年封中山靖王)¶
(子頗爲侯邑後漢初屬清河國永初元年鄧太后/分置廣川王國建光元年國除仍屬清河國晉屬)¶
(勃海郡後燕慕容垂嘗於此置廣川郡尋廢後魏/改屬長樂郡北齊廢寰宇記&KR0037;強縣東北十八里)¶
(有廣川故城齊天保七年省因移&KR0037;強縣理此隋/開皇二年棗強移治今理六年復置廣川縣在今)¶
<pb:KR2k0009_SBCK_016-9a>¶
(德州界金志棗強縣有廣川鎮即故縣也舊志故/城在今縣東三十里舊縣村西枕大河其南十里)¶
(為董學村董仲舒故里割屬故城其東三里/為董家莊東北八里為廣川集割屬景州)棗強¶
　　故城(在今棗強縣東南漢武帝元朔二年封廣川/惠王子宴為侯邑後漢省地理風俗記曰東)¶
(武城西北五十里有棗強城元和志縣西北至冀/州六十八里本漢舊縣高帝以留肹為棗強侯其)¶
(地棗木強盛故名寰宇記&KR0037;強故城在今縣西南/十五里齊天保七年自故城移於今縣東北十八)¶
(里廣川城隋開皇二年又移於今理舊志金天㑹/四年河溢城圯十年遷於縣西北三十里劉馬村)¶
(即今/治)武邑故城(今武邑縣治寰宇記縣在冀州東/北九十里本漢舊縣屬信都國後)¶
(漢屬安平國晉太康十年於北置武邑郡後魏皇/始三年栘郡治武強高齊天保中省武邑隋開皇)¶
(六年/復置)觀津故城(在武邑縣東南本戰國時趙邑史/記趙封樂毅於觀津號望諸君漢)¶
(置縣屬信都國後漢屬安平國晉因之後魏曰灌/津屬武邑郡北齊省隋開皇十六年復置大業初)¶
<pb:KR2k0009_SBCK_016-9b>¶
(廢入蓚縣唐武德四年分蓚縣復置貞觀元年省/括地志觀津故城在武邑縣東南二十五里棗強)¶
(縣東北二十五里九域志武邑/縣有觀津鎮即故縣也今廢)東昌故城(在武邑/縣東北)¶
(二十八里漢置縣屬信都國本始四年封清河剛/王子成為侯國王莽改曰田昌後漢省亦名為昌)¶
(亭水經注衡漳逕東昌縣故城北經所謂昌亭也/俗名曰東相蓋相昌聲韻合故誤西有昌城故目)¶
(是城為東昌隋書地理志開皇十六年分武強置/昌亭縣大業初廢入武邑唐書地理志武德四年)¶
(析武邑置昌亭/縣貞觀元年省)衡水故城(在今衡水縣西南舊唐/書地理志衡水古無此)¶
(名隋開皇十六年河北大使郎蔚之分信都北界/武邑西界下博南界置衡水縣特築此城元和志)¶
(縣南至冀州四十里本漢桃縣之地隋置衡水縣/縣在長蘆河西長蘆河則衡漳故瀆也因以為名)¶
(縣志明永樂五年漳水溢城壞十三年遷於河東/范家疃即今治故城在縣西南十五里又有空城)¶
(在縣西二十里周/里餘遺址尚存)澤城廢縣(在州西隋開皇十六/年分長樂縣置大業)¶
<pb:KR2k0009_SBCK_016-10a>¶
(初廢入信都寰宇記故澤/城西晉末築於扶柳澤畔)高隄廢縣(在棗強縣東/漢置縣屬信)¶
(都國後漢省寰宇記棗強縣東北三/十六里有高隄故城一曰雍氏城)平隄廢城(在/&KR0037;)¶
(強縣東漢地節二年封河間獻王子招為侯國屬/信都國後漢省寰宇記蓋在今縣東北高隄城側)¶
(近以界内多古/隄因以為名)索盧廢縣(在棗強縣東十五里後/魏太和中分廣川縣置)¶
(屬長樂郡高/齊省入棗強)煮棗城(在棗強縣西北十五里魏書/地形志棗強有煮&KR0037;城元和)¶
(志故城在信都縣東北五十里漢煮棗侯國六國/時於此煮棗油後魏及齊以為故事每煮棗油即)¶
(於此/城)藺相如臺(在衡水縣北元和志/在州東北十二里)麥飯亭(在南/宫縣)¶
(境漢光武避王&KR0048;之難馳至南宫入/道旁空舍馮異進麥飯後人因築亭)姚弋仲故壘¶
(在&KR0037;強縣東北晉咸和八年石虎使姚弋仲帥其/衆徙居清河之灄頭水經注清河逕廣川縣故城)¶
(南水側有羌壘姚氏之故居也元/和志棗強縣外城即姚弋仲故壘)孔賢莊(在衡水/縣西五)¶
<pb:KR2k0009_SBCK_016-10b>¶
(里唐/達故/孔頴/居)養正堂(在州治内宋元豐初魯有開建/黄庭堅為記又避暑堂在州治)¶
(西亦有/開建)百花樓(在州治南/宋建今廢)¶
　　　　　　　　　　　　　　　　　　　　　前提調官(臣)沈兆澐恭纂輯¶
　　　　　　　　　　　　　　　　　　　　　提調官(臣)王廣蔭恭覆輯¶
　　　　　　　　　　　　　　　　　　　　　校對官(臣)吕毓林恭　校¶
　　　　　　　　　　　　　　　　　　　　　校對官(臣)李孚忠恭覆校¶
<pb:KR2k0009_SBCK_016-11a>¶
大清一統志¶
冀州直隸州(二)¶
︹關隘︺來遠鎮(在州境九域志信都有劉固宗齊來遠/三鎮金史地理志惟有來遠一鎮後亦)¶
(廢)安化鎮(在南宫縣東二十五里金史地理志唐/陽安化七公元設守禦所今廢有集)¶
　長蘆鎮(在南宫縣北九域志南宫/有長蘆新河堂陽三鎮)田村堡(在州南/四十里)¶
(明嘉靖間築有/集為諸集冠)韓村堡(在州西南二十里又李家/莊堡在州西四十里謝家)¶
(莊堡在州西/北二十里)董家廟堡(在南宫縣東南七十/里明置巡司久廢)圈子¶
　堡(在棗強縣西南二十五里達南宫縣界又古營/堡在縣南四十五里達清河縣界流常堡在縣)¶
(東北二十五里達阜城縣界蕭張堡在縣/北二十五里達衡水縣界四堡俱有城)劉中堡¶
(在武邑縣西南二十里有集又孫莊塞堡在縣東/南二十五里審㜑堡在縣東十五里趙橋堡在縣)¶
<pb:KR2k0009_SBCK_016-11b>¶
(北三十里四堡/皆明嘉靖間立)留中堡(在衡水縣東二十里有集/又張六堡在縣西二十里)¶
(周二里明/嘉靖中築)干馬村(在衡水縣西南三里又侯店村/在縣西南二十里舊志縣境多)¶
(鹽池明初有海盈鹽場在深州故城東後為河水/所衝移於縣之干馬侯店二社洪武九年移鹽山)¶
(縣蘇&KR0068;場而二/社永充竈户)西流集(在新河縣東南二十里居/民數百家縣境諸集以此)¶
(為/最)¶
︹津梁︺石橋(在州南四十/里田村堡)草橋(在州城西南魏書永平/元年李平破元愉於草)¶
(橋通鑑注橋/在洚水上)滏陽橋(在新河縣北三十/里接束鹿縣界)郎子橋(在/衡)¶
(水縣西南/四十里)安濟橋(在衡水縣城西為滹沱漳&KR0493;三/河合流所經自天津至順德廣)¶
(平大名各府米鹽運道悉由此達舊有六孔大橋/稱衡水橋嵗久傾圯/本朝乾隆三十一年總督)¶
(方觀承奏請改建工/竣/賜今名)¶
<pb:KR2k0009_SBCK_016-12a>¶
　︹隄堰︺長隄(在州西北抵寕晉新河縣境長百三十里/以防滹沱漳河之漲溢明成化間知州李)¶
(德美所築又有埝口大隄在州西五十里與新河/縣月隄相接/本朝順治十五年因舊隄修築乾)¶
(隆二十五/年重修)濁漳隄(唐書地理志南宫縣西五十九/里有濁漳隄顯慶元年築舊志)¶
(有大隄在舊城南三里即古濁漳/隄又有長隄在縣北直抵本州)漳水隄(在新河/縣西唐)¶
(書地理志堂陽縣西十里有漳水隄開元六年築/舊志縣西北去&KR0493;陽河各三十里明嘉靖中水溢)¶
(舊址衝没復為隄防自仙汪莊至侯家口/與舊隄相接萬厯中重修長三十餘里)衡漳石¶
　　隄(唐書地理志武邑縣北三十/里有衡漳石隄顯慶元年築)護城隄(環衡水縣/城外高五)¶
(丈基廣七丈上有垣又舊城隄環舊/城而西南抵冀州綿亙三十餘里)沿河隄(在衡/水縣)¶
(西南明宏治十七年築又有劉公/隄在漳河南岸百歩明萬厯中築)新隄(在衡水縣/漳河西岸)¶
(東北抵深武西南抵束冀亙百餘里/高三丈廣一丈/本朝康熙&KR0004;築)老龍亭閘(在/衡)¶
<pb:KR2k0009_SBCK_016-12b>¶
(水縣/本朝乾隆二十/八年疏濬&KR0493;陽河建閘)¶
　︹陵墓︺漢︺張耳墓(在州舊城南門/外左城下有祠)竇父冢(在武邑縣東/南史記竇皇)¶
(后親蚤卒葬觀津摰虞决錄注竇太后父少遭秦/亂隱身漁釣墜淵而死景帝立太后遣使者填父)¶
(所墜淵起大墳於觀津城南民間號為竇氏青山/寰宇記觀津邱在縣東南二十七里舊志冢在觀)¶
(津城東/南三里)︹南北朝︺周︺德帝墓(在州城外帝名肱周武/帝祖平齊之後改葬於)¶
(此)︹唐︺張昌齡墓(在南宫縣西北七里/有古碑在石佛寺後)蓋文達墓(在/衡)¶
(水縣東南二/十里蓋村)︹金︺路鐸墓(在州西北/十八里)︹明︺白圭墓(在南/宫縣)¶
(東七十里白塔/村子&KR0207;附葬)¶
　︹祠廟︺蕭晏二公祠(在州西一里高原上祀宋蕭伯軒/元晏成子明封蕭英佑侯晏平浪)¶
(侯成化七年建祠/本朝順治年間修)段公祠(在&KR0037;強縣治内祀明/正德間殉難知縣段)¶
<pb:KR2k0009_SBCK_016-13a>¶
(世/高)董子祠(在棗強縣察院/西祀漢董仲舒)¶
　︹寺觀︺開元寺(在州治西北隋名/覺觀寺唐易今名)泰安寺(在州治東北/初爲草菴在)¶
(城北宋太祖微時所嘗遊建隆中遷建改今名元/大德八年修至正末兵廢明洪武二十三年重建)¶
(本朝順/治年間修)清涼寺(在州西南韓村/明成化間重建)洪濟寺(在南宫/縣西二)¶
(里有皇祐四年石刻千佛&KR0323;/式今廢訓導袁澤碑記尚存)普明寺(在南宫縣西/南三十里金)¶
(大定間/賜名)石佛寺(在南宫縣西北七里有石/佛一相傳唐垂拱時舊製)普同寺¶
(在南宫縣舊城漢明帝永平十年建唐貞觀中修/大耳禪師建塔高十餘丈又定覺寺亦在舊城唐)¶
(貞元/時建)紫雲觀(在州治東北一名/邊仙姑觀唐初建)岱嶽觀(在州治東/北元建)¶
　名宦漢任光(南陽宛人更始以光爲信都太守王&KR0048;/兵起郡國皆降光獨不肯與都尉李忠)¶
(令萬修功曹阮況五官掾郭唐等同心固守廷掾/持王&KR0048;檄白光光斬之於市以徇百姓發精兵四)¶
<pb:KR2k0009_SBCK_016-13b>¶
(千人城守光武自薊還狼狽不知所向聞信都獨/為漢拒邯鄲即馳赴之光開門迎謁拜左大將軍)¶
(使將兵從旬日/之間兵衆大盛)三國魏司馬朗(河内温人為堂陽/長治務寛惠不行)¶
(鞭杖而民不犯禁先時民有徙充都内者後縣調/當作船徙民恐其不辦乃相率私還助之其見愛)¶
(如/此)南北朝魏陸俟(代人世祖時為冀州刺史時考/州郡惟俟與河内太守邱陳為)¶
(天下/第一)源賀(樂都人高宗時為冀州刺史鞫獄以情/徭役減省清約寛&KR0073;甚得人心時考殿)¶
(最賀政為上賜衣/馬器物班宣天下)元雲(文成皇帝弟延興中為冀/州刺史留心政事甚得下)¶
(情於是合州請户輸絹五尺/粟五升以報雲恩高祖嘉之)李韶(狄道人肅宗時/為冀州刺史清)¶
(簡愛民政績之美聲冠當時轉/定州父老送出西境相聚而泣)元孚(魏宗室肅宗/時為冀州刺)¶
(史勸課農桑境内稱為慈父隣州號曰神君先是/州人張孟都等八家屯保林野不臣王命孚至皆)¶
(請入城願/致死効力)封隆之(蓚人孝靜時凡四為冀州刺史/毎臨冀部州中舊齒咸曰我封)¶
<pb:KR2k0009_SBCK_016-14a>¶
(公復來其得/物情如此)︹隋︺和洪(汝南人高祖時東夏初平物/情尚梗以洪有威名令領冀)¶
(州事甚/得人和)高構(北海人高祖受禪轉/冀州司馬甚有能名)趙煚(天水西人/高祖時為)¶
(冀州刺史甚有威德煚嘗有病百姓爭為祈禱冀/州俗薄市井多姦詐煚為銅斗鐵尺置之於肆百)¶
(姓便之上聞而嘉焉/頒告天下以為常法)柳機(河東解人高祖時兩為/冀州刺史俱稱寛惠)¶
　　張煚(鄭人高祖時再為冀州刺/史吏民悦服稱良二千石)︹唐︺劉允之(武德中/為信都)¶
(令有/惠政)裴子餘(稷山人開元初為冀州刺/史為政惠&KR0073;人稱有恩)︹五代︺︹漢︺張¶
　　廷翰(冀州信都人漢初拜本州刺史為政寛厚簡/易民甚愛之在郡八年遼數擾邊廷翰擊走)¶
(之)︹周︺張暉(大城人世宗時為冀州刺史㑹詔築李/晏口束鹿平安博野百八橋武強等城)¶
(命暉護其役/踰月而就)︹宋︺蔚昭敏(祥符人真宗時為冀州行/營都監遼以五千騎&KR0723;至)¶
(冀州城南昭敏率/部兵以戰敗之)李端懿(上黨人知冀州為政/循法度民愛其不擾)張¶
<pb:KR2k0009_SBCK_016-14b>¶
　　田(澶淵人仁宗時通判冀州内侍張宗禮使經郡/酣酒自恣守貳無有敢白者田發其事詔配西)¶
(陵洒/掃)李維賢(上黨人仁宗時知冀州會遷補禁軍/自隸籍後犯贓汚者皆絀為下軍維)¶
(賢曰武士何可責以廉節且抵罪在/昔今不可以新令繩之帝為更其制)劉摰(東光人/嘉祐中)¶
(授南宫令縣賦甚重民多破產摰援例旁郡條請/裁省轉運使怒將劾之摰固請遂告於朝三司使)¶
(包拯奏從其議民懽呼/至泣下曰劉長官活我)李沖(嘉祐中為信都令與/南宫令劉摯清河令)¶
(黄莘皆以治行聞/人稱為河朔三令)魯有開(亳州人熙寕中知冀州/増隄或謂郡無水患何)¶
(以役為有開曰備豫不虞古之善計也卒成之明/年河決水果至不能冒隄而止朝廷遣使河北民)¶
(遮誦有/開功狀)劉閴(北海人為冀州駐泊總管河水漲隄/防墊急閴請郡守開青陽道口以殺)¶
(水怒莫敢任其責閴躬/往濬決水退冀人賴之)李彌遜(呉縣人宣和末知/冀州金兵侵河朔)¶
(彌遜捐金帛致勇士修城堞決河護塹邀擊其遊/騎斬首甚衆烏珠北還戒師無犯其城/烏珠舊)¶
<pb:KR2k0009_SBCK_016-15a>¶
(作兀术/今改正)李政(靖康中授河北將官駐守冀州時知/州權&KR0022;彥以兵赴元帥府勤王金兵)¶
(屢攻城政皆卻之夜搗其砦所得財物盡散士卒/由是人皆用命俄攻城急有登城者政大呼力戰)¶
(遂敗走未幾政死城遂陷權/知州事單某不降自經死)︹金︺裴莫亨(臨潢/泰/和五年為)¶
(安武軍節度使嵗大雪民多凍餒莫亨輸已俸為/之賙贍及勸率僚屬大姓同出物以濟/裴莫亨)¶
(改見統/部名宦)︹明︺楊繩(洪武初知南宫縣兵燹之餘榛莽/彌望繩課民墾治荒地二三年後)¶
(盡為沃壤畝&KR0053;數鍾時北平守巡官行縣履畝徴/税檄守令以田賦之多寡為殿最繩諭民曰墾田)¶
(雖多慎無具報北鄙為朝廷重地奈何盡民之力/吾以此得罪無憾也故今南宫之賦視他邑為輕)¶
　　陸英(利津人宣德中知南宫縣春夏常巡省郊野/課農事止大樹下集士女教以孝弟勤儉時)¶
(神武衛二指揮持牒至縣占地為屯英曰惟吾廳/事前乃隙地耳此外皆吾民常業不敢聞命兩人)¶
(知其廉介不可/奪乃舍之而去)段豸(澤州人占籍錦衣衞正德中/以給事中謫&KR0037;強知縣流賊)¶
<pb:KR2k0009_SBCK_016-15b>¶
(來攻豸誓衆固守矢石俱發殺賊二百餘/人賊攻益急城陷死之贈太僕寺少卿)彭士宏¶
(遼東錦州人崇禎中知南宫縣十七年流寇陷城/脅之降不屈賊殺之既死有白氣上升士民塑像)¶
(祀/之)崔賢(代州人崇禎末知新河縣莅事月/餘兵逼城賢嬰城固守城破自殺)¶
　︹本朝︺張恒(臨晉人順冶三年知衡水縣兵燹後土寇/時發恒一意息民罷革諸弊民建祠祀之)¶
　　衷炳修(崇安人乾隆進士知南宫縣甫下車以學/校為急即察院遺基建東陽書院至今士)¶
(林賴/之)¶
　︹人物︺︹漢︺竇嬰(孝文皇后從兄子觀津人孝景即位為/詹事竇太后愛帝弟梁孝王孝王朝因)¶
(燕上從容曰千秋萬嵗後傳王嬰進曰天下者高/祖天下父子相傳漢之約也上何得傳梁王呉楚)¶
(反拜嬰為大將軍賜金千斤嬰言袁盎欒布諸名/將賢士進之所賜金令軍士取用無入家者七國)¶
(破封魏其侯武帝初為丞相時太后好/黃老而嬰好儒術以是不合遂免去)孟但(廣川/人受)¶
<pb:KR2k0009_SBCK_016-16a>¶
(易東武王同子中元/光中為大中大夫)秦恭(信都人從平陵張山拊/受尚書増師法至百萬)¶
(言為城/陽内史)邳彤(信都人光武徇河北以彤為和成太/守王&KR0048;兵起光武自薊還失軍欲至)¶
(信都彤&KR0223;精騎緣路迎軍㑹於信都時衆議欲西/還長安彤諫乃止即日拜為後大將軍使將兵居)¶
(前常從戰攻信都復反為王&KR0048;捕繫彤父弟及妻/子使為子書招彤彤泣報曰事君者不得顧家會)¶
(别將拔信都家屬得免建武元/年封靈壽侯永平中圖畫雲臺)劉植(昌城人王&KR0048;/起植率宗族)¶
(據昌城開門迎世祖以為驍騎將軍又説劉楊/降光武因得進兵拔邯鄲從平河北封昌城侯)三¶
　　國魏牽招(觀津人年十餘&KR0010;詣同縣樂隱受學後/隱為車騎將軍河苗長史招隨卒業京)¶
(都亂隱見害招觸蹈鋒刃殯葬其屍送喪歸道遇/賊欲砍棺招垂淚請赦賊義之乃釋而去由此顯)¶
(名袁紹辟為督軍從事後歸太祖從討烏桓還鄴/睹袁尚首懸馬市悲感設祭頭下太祖義之拜平)¶
(盧校尉文帝踐阼拜使持節護鮮卑校尉屯昌平/復為雁門太守明帝賜爵關内侯在郡十二年威)¶
<pb:KR2k0009_SBCK_016-16b>¶
(風逺/振)︹晉︺馮恢(長樂人恢父為宏農太守受少子淑/欲以爵傳之父终服闋乃還鄉里結)¶
(草為廬陽瘖不能言淑得/襲爵始仕為博士祭酒)︹隋︺劉焯(昌亭人以儒學/知名舉秀才射)¶
(䇿甲科與王邵同修國史兼參議律厯仍直門下/省以待顧問後與諸儒於秘書省考定羣言與楊)¶
(素牛宏蘇威等共論古今滯義素等莫不服其精/博後免官歸以教授著述為務劉&KR0721;名亞於焯故)¶
(時稱二劉論者以為數百年/來博學通儒無能出其右者)馮慈明(長樂人大業/間拜尚書兵)¶
(曹&KR0048;攝江都郡丞事李密逼東都詔慈明安集&KR0518;/洛為密黨所執潛使人奉表江都及致書東都留)¶
(守論賊形勢密知其狀義而釋之出至營門賊帥/翟讓責之慈明勃然曰吾豈從汝求活耶須殺但)¶
(殺何須罵詈讓怒亂刀/斬之贈銀青光祿大夫)︹唐︺孔穎達(衡水人八&KR0010;就/學誦記日千餘)¶
(言及長明服氏春秋鄭氏尚書詩禮記王氏易善/屬文通歩厯隋大業初舉明經高第太宗授文學)¶
(館學士貞觀初轉給事中數以忠言進除國于司/業進太子庶子與諸儒議厯及明堂事多從其説)¶
<pb:KR2k0009_SBCK_016-17a>¶
(拜祭酒侍講東宫太子稍不法穎達爭不巳後致/仕卒陪葬昭陵諡曰憲初穎達與顏師古等受詔)¶
(撰五經義訓凡百餘篇/號義贊詔改為正義云)蓋文達(信都人博涉前載/尤明春秋三家刺)¶
(史竇抗集耆儒劉焯劉䡄思孔穎達等講論文達/依經辨舉皆諸儒意所未叩一坐嘆服貞觀初擢)¶
(諫議大夫後拜崇賢館學士宗人文懿亦以儒學/稱時號二蓋為國子助教既升席公卿更相質問)¶
(文懿譬曉密微遠近/宗仰终國子博士)蘇定方(名烈以字行武邑人/驍悍有氣決貞觀初)¶
(從李靖襲&KR0723;厥頡利於磧口為前鋒馳殺數百人/餘黨悉降與程明振討高麗破之從程知節征賀)¶
(魯率精騎搗其營賊衆大潰復為大總管縛賀魯/以還由是唐之州縣極西海策功拜左驍衞大將)¶
(軍封邢國公又降思結闕俟斤都曼平百濟凡滅/三國皆生執其王累拜凉州安集大使卒贈幽州)¶
(都督諡/曰莊)張昌齡(南宫人與兄昌宗皆以文名貞觀/末翠微宫成獻頌闕下召見試息)¶
(兵詔少&KR0223;成文帝大悦俄為崑山道記室平龜兹/露布為世所稱賀蘭敏之奏預北門修撰昌宗官)¶
<pb:KR2k0009_SBCK_016-17b>¶
(至修文館學士撰古/文紀年新傳數十篇)杜景佺(武邑人性嚴正舉明/經累遷司刑丞與徐)¶
(有功來俊臣侯思止專治詔獄時稱遇徐杜者生/來侯者死延載元年同鳳閣鸞臺平章事武后嘗)¶
(季秋出梨花示宰相以為祥衆賀景佺獨曰陰陽/不相奪倫瀆則為災今草木黄落而木復華瀆陰)¶
(陽也臣位宰相助天治物而不和是臣/之咎后曰真宰相後出為并州長史)蘇安恒(武/邑)¶
(人明周官春秋左氏學武后末年太子雖還東宫/政事一不與大臣畏禍無敢言安恒投匭上書勸)¶
(后傳位后召見厚慰遣之明年復諌曰今太子年/德巳盛尚貪有大寶忘母子之恩何顔面見唐家)¶
(宗廟大帝陵寢書聞不報魏元忠為張易之兄弟/所搆安恒獨申救易之等大怒遣刺客邀殺之賴)¶
(桓彥範營解乃免神龍初為人所/讒死獄中睿宗立贈諫議大夫)︹宋︺荆罕儒(信都/人建)¶
(隆初為晉州兵馬鈐轄與楊鈞戰死罕儒輕財好/施在泰州時有供奉官張奉珪自言後唐張承業)¶
(之子罕儒厚加禮待遺錢五十萬米千斛雖不知/書好禮接儒士常欲削平太原志未果而及於敗)¶
<pb:KR2k0009_SBCK_016-18a>¶
(人皆/惜之)荆嗣(罕儒從孫初應募從李繼勲討河東進/薄汾河敗賊將楊業太宗時從征太原)¶
(及幽州皆率先陷陣斬獲甚衆累遷都指揮使真/宗時為虢州防禦使邠寕環慶副部署卒嗣起行)¶
(間以勞居方面/經百五十餘戰)耿全斌(信都人少豐偉父顥攜謁/陳摶摶謂有藩侯相太宗)¶
(在藩邸召試武藝隸帳下稍遷副兵馬使從征太/原還遇遼兵於蒲陰追擊敗之屯瀛州與遼戰馬)¶
(中流矢凡三易乘戰不&KR0077;在軍中有能名真宗召/問邊事口陳利害稱㫖厯知邊郡終濮州鈐轄)¶
　　李超(信都人常從潘美軍中主刑刀美好乘怒殺/人超每潛緩之美怒解輒得釋以是全者甚)¶
(衆人謂其有陰德子濬中進士景德初為侍/御史從幸澶淵上疏言便宜擢樞密直學士)范廷¶
　　召(棗強人父鐸為里中惡少年所害廷召年十八/手刃父讐雍熙三年北征為幽州道前軍先鋒)¶
(都指揮使克固安新城二縣乘勝下&KR0240;州復與賊/戰中流矢神色自若督戰益急詔襃之至道中討)¶
(李繼遷廷召出延州路獲軍主吃羅等兵器鎧甲/數萬咸平二年與遼戰有功加檢校太傅廷召在)¶
<pb:KR2k0009_SBCK_016-18b>¶
(軍四十餘年凡/親征未嘗不從)王翰(南宫人母喪明翰自抉右目/睛補之母目明如故淳化中)¶
(詔賜/粟帛)張存(冀州人天禧中詔銓司以身言書判取/士才得二人存與其&KR0223;厯殿中侍御史)¶
(仁宗初親政罷百官轉對存復請之積遷禮部尚/書存性孝友收恤宗族嫁聘窮嫠不使一人失所)¶
(家居矜莊子孫/非正衣冠不見)田况(信都人少卓犖有大志舉進/士甲科又舉賢良方正趙元)¶
(昊反夏竦經畧陜西辟為判官時竦與韓琦尹洙/等畫上攻守二策朝廷將用攻䇿况上疏陳七不)¶
(可於是罷出師議又言治邊十四事遷右正言尋/為陜西宣撫使况有文武材言事精暢有奏議二)¶
(十/卷)︹金︺路伯達(冀州人性沈厚有遠識博學能詩登/正隆進士章宗時累遷刑部&KR0048;中上)¶
(問羣臣何道使民務本業廣儲蓄對曰布德流化/必自近始請罷畿内採獵之禁廣農郊以示敦本)¶
(時採捕禁嚴畿外數百里皆厲禁故伯達/及之累拜安武軍節度使卒贈大中大夫)吕仲孚¶
(南宫人能詩/有清漳集)路鐸(伯達子性剛正章宗時厯官臺/諌有直臣風泰和六年為翰林)¶
<pb:KR2k0009_SBCK_016-19a>¶
(待制累除孟州防禦使貞祐初城陷/投沁水死所著詩文號虛舟居士集)︹元︺張晉亨(南/宫)¶
(人從嚴實歸元涉獵書史小心畏懼臨事周密實/器之以女妻焉屢從攻戰有功實卒其子忠濟奏)¶
(晉亨權知東平府事厯七年吏畏民安至/元初累官淄萊路總管戍鎮江卒於官)︹明︺白圭¶
(南宫人正統進士除御史監朱勇軍討烏梁海有/功岀按山西辨疑獄百餘事天順初以副都御史)¶
(與方瑛討平貴州東苗千把豬等湖廣災就命圭/巡撫召為兵部侍&KR0048;巡邊敗波賚於固原州進工)¶
(部尚書成化元年流賊聚嘯荆襄敇朱永往勦以/圭督軍務擒賊渠劉通石龍餘宼悉平加太子少)¶
(保改兵部尚書兼督十二團營卒贈少傅諡恭敏/圭性簡重公退即閉閣卧請謁皆不得通次子&KR0207;)¶
(進士及第授編修累官太子少保禮部尚書習典/故以詞翰稱卒贈太子太保諡文&KR0073;/烏梁海舊)¶
(作兀良哈波賚舊/作孛來今並改正)孔環(南宫人正德中以&KR0010;貢授/來安知縣忤劉墐黨左遷)¶
(西華教諭六年盜起霸州奄至西華城陷被執賊/持刀脅之降環厲聲罵曰我為國家臣肯從逆賊)¶
<pb:KR2k0009_SBCK_016-19b>¶
(以求活&KR0088;遂被害/詔賜一子冠帶)劉濂(南宫人正德進士擢御史/時郭勛驕恣不法於武舉)¶
(宴上與尚書爭坐濂劾之勛遂奪職嘉靖初罷各/省鎮守中官諸近侍欲留承天鎮守濂曰留一人)¶
(是復鎮之根也因發其窩盜事帝大怒覈實逮鎮/守中官潘某與甞言不當罷者杖殺之嚴嵩為禮)¶
(部尚書將有入閣之命濓上疏極言嵩貪詐/不可用疏入報聞嵩竟相濂遂謝病歸旋卒)劉文¶
　　蔚(新河人崇禎末由&KR0010;貢為淮安府通判/大兵/攻城文蔚竭力率家衆守禦城破猶巷戰被執)¶
(不屈死/一年/本朝乾隆四十/賜諡節愍)趙懋賢(新河人以恩貢/授韓城縣丞崇)¶
(禎末分守西門城破死之/本朝乾/隆四十一年/予祀忠義祠)¶
　︹本朝︺崔燦(棗強人順治五年知湖廣耒陽縣值土/寇亂率僕役出戰被執憤罵不屈遇害)宋¶
　　文運(南宫人順治進士知山東滋陽縣值軍務旁/午以勤幹稱擢吏部文&KR0223;主事銓政澄清悉)¶
(協才望累遷順天府尹不數月釐革宿弊殆盡豪/猾斂迹進刑部侍&KR0048;以刑獄至重戒諸司母得瞻)¶
<pb:KR2k0009_SBCK_016-20a>¶
(徇紛更加太子/少保卒諡端慤)呉仲廣(&KR0037;強人父為族子毆死仲/廣與弟仲祥俱幼未能報)¶
(及長乃共持梃擊死殺父者詣縣爭首繫獄時家/窶甚二人妻竭織紡以供槖饘五年不懈一門孝)¶
(義遠近/稱之)鄭端(&KR0037;強人由庶吉士散館改工部主事/升户部&KR0048;中康熙九年除貴州提學)¶
(道旋丁外艱服闋赴陜西軍營效用尋補神木道/洊升江蘇巡撫端素履醇謹厯任有聲卒)¶
(賜祭/葬)項士鋐(南宫人由國學生議敘州同借&KR0024;廣/西奉議州判倡建義學捐俸置田地)¶
(延師訓廸旋升四川成都通判署雅州府篆時西/南夷自相搆釁士鋐進安撫之䇿為上憲所嘉納)¶
(故兵不發而卒宴然無/事其有功於蜀人大矣)李顯祖(南宫人以父都統/漣勲廕千總洊升)¶
(貴州遊擊乾隆三十一年隨征金川陣亡/事/聞議卹加參將銜配享昭忠祠)李永慶¶
(南宫人乾隆三十八年由外委隨征金川擊/賊於昔嶺陣亡事/聞議卹廕把總)步登¶
　　廷(棗強人由光祿寺署正補富新倉監督時有新/倉太平之語升大理寺寺丞平反情罪輕重必)¶
<pb:KR2k0009_SBCK_016-20b>¶
(當洊升工部郎中居官三十年自奉儉約賙䘏不/吝致仕歸里於大金村建嘉會書院培養後進人)¶
(多稱/之)歩毓巖(登廷孫幼失恃孝事繼母乾隆間進/士任河南泌陽縣時值兵燹之餘邑)¶
(無鹽商崔元珏等聚黨私販行劫首捕誅之因請/立商以便民毎讞獄能以色聽至有越境來訴者)¶
(去任後邑人/立碑誌感焉)¶
　︹列女︺︹金︺路伯達妻傅氏(冀州人伯達使宋還獻所得/金銀以助邊未及上而卒傅)¶
(氏言之朝章宗以金還之傅泣請弗許傅以伯達/嘗修冀州學乃市信都棗強田以贍學有司以聞)¶
(上賢之賜號/成德夫人)︹元︺曹泰財妻劉氏(衡水人通孝經及/小學至正間紅巾)¶
(賊奄至見氏露刃逼之氏不從賊強擁上馬投地/數四賊怒繫其頸於馬上曳之氏以頭觸石流血)¶
(被面罵不絶/口遂被殺)︹明︺陳和妻高氏(武邑人和為諸生早/卒高獨持門户奉翁)¶
(姑甚孝及殁氏以禮殯葬時年五十矣泣謂子剛/曰我父洪武間舉家客河南虞城父死旅葬城北)¶
<pb:KR2k0009_SBCK_016-21a>¶
(母以&KR0037;木小車輞識之比還家母亦死弟懦不能/自振吾三十年不敢言者以翁姑在堂當朝夕侍)¶
(養也今大事已畢欲往舁父遺骸歸而合葬剛即/隨母往虞城抵葬所冢纍纍不能辨氏以髪繫馬)¶
(鞍逆行自朝及夕至一小冢鞍重不能前即開其/冢所識車輞宛然遠近觀者咸驚異贈遺以歸啟)¶
(母穴/同葬)孟著妻孫氏(南宫人著為御史卒氏年二十/食貧訓子苦節终身宣德中旌)¶
　　蔡甫原妻范氏(棗強人年二十四夫死父母欲嫁/之氏不從奉姑盡孝教育諸子俱)¶
(成立宣德中旌同縣宋亮妻高氏年二十六亮嬰/病氏日夜&KR0572;天求以身代及亮卒守節五十餘年)¶
(成化/中旌)張繼祖妻杜氏(冀州人繼祖為給事中氏相/夫教子皆合禮度正德七年)¶
(盜起杜倉卒隨諸姫匿草澤中賊搜得之迫上馬/杜伏地大罵遂遇害同時南宫關景妻陀氏棗強)¶
(張氏和氏二女皆為賊/所逼厲罵不從遇害)韓天德妻王氏(冀州人崇/禎辛未城)¶
(破氏年二十一抱幼子避/難被執不從母子俱遇害)賈還素妻尹氏(南宫人/年十七)¶
<pb:KR2k0009_SBCK_016-21b>¶
(歸賈戊寅城陷有子尚在襁褓擇老婢付之曰罹/此禍亂幸而得生辱吾家門户多矣遂投井死)¶
　　劉仁妻傅氏(新河人流賊入城被執驅之行不從/賊以繩繫氏頸於馬項氏厲聲罵不)¶
(絶口賊/怒殺之)王祚昌妻陳氏(冀州人崇禎末城陷賊執/之以行氏拒之脅以刃终)¶
(不可屈遂/支解之)¶
　︹本朝︺張庚次女(南宫人幼嫻内則女誡列女傳諸書/字楊之玉未嫁夫死女聞訃自經救)¶
(免請奔喪旦夕哀毁/及大祥遂不食死)邢鑣妻李氏(南宫人年十三/歸鑣鑣卒氏年)¶
(僅十五一慟而絶救/之復甦尋以哀悼卒)李有謙妻蘇氏(衡水人夫亡/自縊以殉)¶
　　王信真女五姐(南宫人字楊貞先未婚貞先欲犯/之女守禮不從遇害康熙年間)¶
(旌)宋進城妻張氏(&KR0037;強人與同縣馮之秋女根姐/皆拒暴不辱死均康熙年間)¶
(旌)滕國風女(武邑人與同縣王五妻楊氏皆為強/暴所逼不從死均康熙年間/旌)¶
<pb:KR2k0009_SBCK_016-22a>¶
　　李旺山妻屈氏(衡水人守正捐軀/康熙年間/旌)邢端立妻劉氏¶
(冀州人遇暴不屈/死乾隆年間/旌)謝明善妻劉氏(冀州人家貧夫/故翁老且病氏)¶
(拮据以供藥餌翁殁鬻釵鈿營喪葬苦節六十年/同州節婦陳以常妻韓氏曹欽曽妻李氏金宏基)¶
(妻沈氏均乾/隆年間/旌)劉才起妻郝氏(南宫人守正捐軀同/縣烈婦孟五妻劉氏)¶
(趙大妻張氏譚宗孟妻郭氏任小二妻宋氏邱大/妻張氏烈女孔歡姐節婦安錫妻周氏杜潤妻孫)¶
(氏齊維新妻路氏李振宗妻房氏宋宏緒妻魏氏/喬爾信妻謝氏尚皆吉妻鮑氏馬大成妻李氏李)¶
(法妻孔氏馬洵妻李氏馬廷祥妻畢氏范通妻宋/氏范宗聖妻安氏鮑橘妻曲氏尚恒吉妻高氏李)¶
(洛妻王氏陳子錂妻孟氏王祥昇妻/張氏李訥妻王氏均乾隆年間/旌)程夢熊妻趙¶
　　氏(新河人夫亡守節同縣節婦陳/鍾義妻梁氏均乾隆斗間/旌)李色明妾霍氏¶
(&KR0037;強人早寡撫遺腹子莪成立娶江氏未週而江/氏又寡兩世清操人稱雙節同縣烈婦馬興妻王)¶
<pb:KR2k0009_SBCK_016-22b>¶
(氏劉希聖妻武氏李盛隆妻袁氏節婦趙士端妻/錢氏鄭元昇妻王氏錢晟妻王氏曹應麟妻顧氏)¶
(李仙源妻丁氏步丹桂妻渠氏歩成光妻張氏王/菁妻高氏龍起淵妻呉氏左士修妻商氏賈士桂)¶
(妻劉氏郭文明妻賀氏王正志妻李氏李仙鍾妻/王氏朱洪恩妻石氏鄭振孫妻陳氏辛調品妻劉)¶
(氏均乾隆/年間/旌)袁銓妾劉氏(武邑人銓夫婦相繼殁遺/&KR0012;甫離襁褓氏撫育成立)¶
(守節四十餘年同縣節婦李踪妻翟氏徐瑞妻劉/氏翟兆鳳妻李氏吕倫妻李氏李采芹妻滕氏姚)¶
(永才妻喬氏趙秉方妻/陳氏均乾隆年間/旌)王汝書妻耿氏(衡水人汝/書殁耿絶)¶
(粒而死汝書之弟汝詩妻杜氏夫殁葬畢亦不食/死人稱一門雙烈同縣節婦張景星妻劉氏劉仁)¶
(妻王氏王秉衡妻李/氏均乾隆年間/旌)蘇韓氏(冀州人遇暴不污捐/軀明志同州烈婦魏)¶
(良善妻張氏時智與妻張氏王文羣/妻張氏成賈氏均嘉慶年間/旌)范丑妻張氏¶
(南宫人因伊姑范胡氏逼勒賣姦不從致&KR0013;敺傷/身死同縣烈婦張孫氏陳趙氏節婦李訥妻王氏)¶
<pb:KR2k0009_SBCK_016-23a>¶
(陳仁龍妻王氏周廙妻梁氏孔繼澧妻李氏白正/學妻王氏齊廷耀妻曹氏薛元龍妻任氏范溶妻)¶
(李氏李際清妻陳氏程玊露妻孔氏宋永清/妻張氏烈女張仲升女均嘉慶年間/旌)王璸¶
　　繼妻彭氏(棗強人夫亡守節同縣烈婦王璐妻焦/氏劉存良妻王氏李成德妻殷氏烈女)¶
(李大女馮氏女均/嘉慶年間/旌)馬天才妻楊氏(武邑人夫亡守/節同縣烈婦解)¶
(張氏趙重畛妻蘇氏史徳敬妻楊氏/節婦陳儒妻周氏均嘉慶年間/旌)張氏女二榮¶
　　姐(衡水人守正捐軀同縣節婦杜黒妻王/氏李篤奇妻王氏均嘉慶年間/旌)¶
　︹仙釋︺︹唐︺邊洞元(棗強人自幼居紫雲觀後得道白日/上昇唐元宗御製文襃之碑刻尚存)¶
(於/觀)¶
　︹土產︺絹綿(唐書地理/志冀州貢)草履子(寰宇記冀/州土産)木棉(州志近/有紫花)¶
(按舊志載唐六典冀州貢鹿角膠/久罷又州志舊有火鹽今無謹附記)¶
<pb:KR2k0009_SBCK_016-23b>¶
¶
　　　　　　　　　　　　　　　　　　　　　　　　前提調官(臣)沈兆澐恭纂輯¶
　　　　　　　　　　　　　　　　　　　　　　　　提調官(臣)王廣蔭恭覆輯¶
　　　　　　　　　　　　　　　　　　　　　　　　校對官(臣)吕毓林恭　校¶
　　　　　　　　　　　　　　　　　　　　　　　　校對官(臣)李孚忠恭覆校¶
<pb:KR2k0009_SBCK_016-24a>¶
<pb:KR2k0009_SBCK_016-25a>¶
<pb:KR2k0009_SBCK_016-26a>¶
<pb:KR2k0009_SBCK_016-27a>¶
<pb:KR2k0009_SBCK_016-28a>¶
<pb:KR2k0009_SBCK_016-29a>¶
<pb:KR2k0009_SBCK_016-30a>¶
<pb:KR2k0009_SBCK_016-31a>¶
<pb:KR2k0009_SBCK_016-32a>¶
<pb:KR2k0009_SBCK_016-33a>¶
<pb:KR2k0009_SBCK_016-34a>¶
大清一統志¶
　趙州直隸州(在直隸省治西南三百九十里東西距/一百五里南北距一百二里東至冀州)¶
(新河縣界八十里西至正定府元氏縣界二十五/里南至順德府唐山縣界八十二里北至正定府)¶
(欒城縣界二十里東南至順德府鉅鹿縣治一百/八十五里西南至順德府内邱縣治一百七十五)¶
(里東北至正定府藁城縣界三十五里西北至元/氏縣界二十五里本州境東西距四十里南北距)¶
(五十五里東至寕晉縣界十五里西至元氏縣界/二十五里南至柏鄉縣界三十五里北至欒城縣)¶
(界二十里東南至寕晉縣界二十里西南至高邑/縣界二十五里東北至藁城縣界三十五里西北)¶
(至元氏縣界二十五里自州/治至/京師七百四十里)¶
︹分野︺天文昴畢分野大梁之次¶
︹建置沿革︺春秋時晉地戰國屬趙秦為鉅鹿郡地漢¶
<pb:KR2k0009_SBCK_016-34b>¶
　　爲常山及鉅鹿郡垉(平&KR0068;封斯二縣屬常山郡/宋子敬武二縣屬鉅鹿郡)後¶
　　漢爲常山國地(封斯宋子敬/武三縣皆省)晉爲趙國地後魏始¶
　　於平棘縣置趙郡屬殷州(時州治廣阿北齊/改趙州在今隆平)隋開¶
　　皇初郡廢十六年改置欒州大業初復爲趙郡唐¶
　　武德初改曰趙州(唐書地理志趙州武德初/治柏鄉四年徙治平&KR0068;)五年¶
　　改曰欒州(時以大鹿縣之欒/州省入因改名焉)貞觀初復曰趙州天¶
　　寶初又曰趙郡乾元初復曰趙州屬河北道五代¶
　　因之宋崇寕四年號慶源軍節度宣和元年升慶¶
　　源府屬河北西路金復曰趙州天德三年改曰沃¶
　　州亦曰趙郡軍元復曰趙州屬真定路明洪武初¶
<pb:KR2k0009_SBCK_016-35a>¶
　　以州治平&KR0068;縣省入屬真定府¶
　本朝初因之雍正二年升爲直隸州領縣五¶
　　柏鄉縣(在州南六十里東西距二十八里南北距/五十二里東至隆平縣界十五里西至高)¶
(邑縣界十三里南至順徳府唐山縣界二十二里/北至本州界三十里東南至隆平縣治三十五里)¶
(西南至臨城縣界十六里東北至寕晉縣治五十/里西北至高邑縣治二十五里本春秋晉鄗邑地)¶
(漢置鄗縣屬常山郡又分置柏鄉侯國屬鉅鹿郡/後漢建武初改鄗曰高邑省柏鄉侯入之屬常山)¶
(國爲冀州刺史治晉初改屬趙國後魏屬趙郡北/齊徙治房子縣界隋開皇十六年復於故高邑界)¶
(置柏郷縣屬欒州大業初屬趙郡唐屬趙州宋熙/寧五年省爲鎮入高邑元祜初復置屬慶源府金)¶
(屬沃州兀明俱屬趙州/本朝初/屬正定府雍正二年改屬趙州)隆平縣(在州南/九十里)¶
(東西距五十里南北距五十五里東至順德府鉅/鹿縣界三十里西至柏鄉縣界二十里南至順德)¶
<pb:KR2k0009_SBCK_016-35b>¶
(府任縣治十五里北至寕晉縣界四十里東南至/鉅鹿縣治六十里西南至順德府唐山縣治二十)¶
(里東北至冀州新河縣治九十里西北至柏鄉縣/治三十五里春秋隸晉韓魏趙三分晉地入於趙)¶
(秦列郡縣地隸鉅鹿郡漢置廣阿縣屬鉅鹿郡後/漢省後魏太和中復置廣阿縣於縣置南鉅鹿郡)¶
(後改為南趙郡孝昌二年又置殷州齊天保二年/避諱改為趙州七年州廢隋初郡廢開皇十六年)¶
(於縣置欒州仁壽元年改縣曰象城大業&KR0004;州廢/又改縣曰大陸屬趙郡唐武德四年復曰象城天)¶
(寶元年又改曰昭慶屬趙州五代因之宋開寳二/年又改曰隆平熙寕六年省為鎮入臨城元祐元)¶
(年復置屬慶源府金屬沃州元仍屬趙州明洪武/初省入柏鄉十三年復置仍屬趙州/本朝初屬)¶
(土定府雍正二/年改屬趙州)高邑縣(在州西南五十里東西距/三十二里南北距三十里)¶
(東至柏郷縣界十二里西至正定府贊皇縣界二/十里南至臨城縣界十五里北至正定府元氏縣)¶
(界十五里東南至順徳府唐山縣治六十里西南/至臨城縣治五十里東北至本州治五十里西北)¶
<pb:KR2k0009_SBCK_016-36a>¶
(至元氏縣治三十五里本戰國趙房子邑漢置房/子縣屬常山郡後漢因之晉於縣置趙國兼爲冀)¶
(州刺史治後魏屬趙郡北齊天保七年廢房子改/置高邑縣仍屬趙郡隋初屬欒州大業初屬趙郡)¶
(唐屬趙州宋屬慶源府金屬沃州元明俱屬趙/州/本朝初屬正定府雍正二年改屬趙州)臨¶
　　城縣(在州西南九十里東西距一百十里南北距/四十五里東至隆平縣界二十里西至山西)¶
(平定州界九十里南至順德府内邱縣界十五里/北至高邑縣界三十里東南至順徳府唐山縣界)¶
(十五里西南至順德府邢臺縣界六十里東北至/柏鄉縣界二十五里西北至正定府贊皇縣治四)¶
(十五里本春秋晉臨邑漢爲房子縣地北齊省房/子隋開皇六年復置房子縣於此屬趙郡唐屬趙)¶
(州天寶九年改曰臨城天祐二年復曰房子五代/後唐初復曰臨城宋屬慶源府金屬沃州元明俱)¶
(屬趙州/本朝初屬正定/府雍正二年改屬趙州)寕晉縣(在州東南四十/里東西距六十)¶
(里南北距六十里東至冀州新河縣界四十里西/至本州界二十里南至隆平縣界三十五里北至)¶
<pb:KR2k0009_SBCK_016-36b>¶
(本州界二十五里東南至新河隆平二縣界四十/五里西南至柏郷縣界三十里東北至保定府束)¶
(鹿縣治七十里西北至本州界二十里春秋晉楊/氏邑戰國趙地秦爲邯鄲鉅鹿二郡地漢置楊氏)¶
(廮陶二縣屬鉅鹿郡後漢移郡治廮陶以楊氏屬/焉晉省楊氏入廮陶仍爲鉅鹿國治後魏永安二)¶
(年分廮南置廮遥縣爲鉅鹿郡治北齊廢郡又省/廮陶入廮遥縣隋初屬欒州開皇六年又改廮遥)¶
(曰廮陶大業初屬趙郡唐仍屬趙州天寶元年改/曰寕晉屬趙州五代因之宋屬慶源府金屬沃州)¶
(元明俱屬趙州/本朝初屬/正定府雍正二年改屬趙州)¶
　︹形勢︺九省往來股肱上郡中原鎖鑰也(舊州/志)大陸縈¶
　　&KR0158;於左鐵山聳峙於右平棘洨水列其前欒臺宋¶
　　城屏於後(州/志)¶
　︹風俗︺好儒雅勤耕稼(州/志)¶
<pb:KR2k0009_SBCK_016-37a>¶
　︹城池︺趙州城(周十三里門四濠廣十丈明宏治七年/因舊址修築/本朝康熙七年修乾隆)¶
(十九年/重修)柏鄉縣城(周六里門四濠廣三丈隋時舊/址明嘉靖隆慶閒土築/本朝)¶
(乾隆三十/年甃甎)隆平縣城(周六里有竒門四濠廣三丈/有䕶城隄明洪武初建/本)¶
(朝康熙七年修乾/隆二十四年重修)高邑縣城(周四里有竒門四濠/廣三丈明洪武初因)¶
(舊址/修築)臨城縣城(周二里有竒門三眀正統中土築/本朝康熙七年修乾隆四十二)¶
(年重/修)寕晉縣城(周六里東南北三門濠廣二丈明/成化九年築嘉靖三年增築三子)¶
(城以衞三門二十六年復於東門外/增築月城/本朝乾隆四十二年修)¶
　︹學校︺趙州學(在州治東南明洪武十三年因舊址重/建/本朝順治康熙年閒屢修入學額)¶
(數二/十名)柏鄉縣學(在縣治東舊在縣治東南明洪武/中遷建今所入學額數十二名)¶
　　隆平縣學(在縣治東南舊在縣治東明洪武十/四年遷建今所入學額數十八名)高¶
<pb:KR2k0009_SBCK_016-37b>¶
　　邑縣學(在縣治西南宋慶厯中建/本朝康&KR0265;二/十一年修乾隆四十二年重修入學額數)¶
(十五/名)臨城縣學(在縣治南明正統九年因舊址重/築/本朝順治康熙年閒屢修入)¶
(學額數/八名)寕晉縣學(在縣治南宋崇寕中建/本朝/順治五年修入學額數八名)¶
　　慶陽書院(在州城南/本朝/乾隆二十年建)槐川書院(在柏鄉縣/東北隅)¶
　　槐陽書院(在柏鄉縣/本朝/乾隆三十年建)千秋書院(在高邑縣/治西南)¶
(本朝乾隆/十八年建)樂天書院(在臨/城縣)正學書院(在寕晉縣學/西又洨濱書)¶
(院䝉泉書院/皆在縣治)¶
　︹户口︺(原額人丁一十五萬二千三百四十七今滋生/男婦大小共七十六萬六千九百九十九名口)¶
(計一十六萬八千/九百五十四户)¶
　︹田賦︺(田地二萬七千八百十七頃七十八畝三分有/奇額徴地丁正雜銀一十一萬四百六十兩八)¶
<pb:KR2k0009_SBCK_016-38a>¶
(錢九分/八釐)¶
　︹山川︺平棘山(有二在州北者曰大平&KR0068;在州南者曰/小平&KR0068;皆去城百步許山頂平而多棘)¶
(故名漢又/以山名縣)龍平山(在州北三十里故宋子城之西/畿輔舊志相傳山本高聳一日)¶
(風雨驟至龍過而平其半故名又名/龍光山又鞍子山在州北十五里)鉤盤山(在臨/城縣)¶
(南五/里)敦輿山(在臨城縣西南元和志在臨城縣西/南七十里泜水所出舊志一名幽淮)¶
(山南接太行北連/常山州境之大山)彭山(在臨城縣西四里金史/地理志臨城有彭山)鐵¶
　　山(在臨城縣西九/十里石色如鐡)天臺山(在臨城縣西北三十里/名勝志以其高聳而上)¶
(平也又西四十里曰杏山山/多杏又西二十里即太行矣)堯山(在臨城縣東二/里近唐山堯都)¶
(故/名)三臺岡(在州南二十里/三岡拌列如臺)鳳皇岡(在柏郷縣東名/勝志相傳有鳳)¶
(皇棲集其/上故名)長岡(在高邑縣西二十五里岡巒聳秀/環抱村疃閒周十餘里中有&KR0567;兒)¶
<pb:KR2k0009_SBCK_016-38b>¶
(坡甚寬廣/按寰宇記高邑縣房子城出白土細/滑膏潤可以塗飾用之濯錦可致鮮潔一名赤石)¶
(岡疑/即此)董岡(在臨城縣北四里東/接堯峯西臨泜水)聖井岡(在臨城縣/東北三十)¶
(里岡上有井冬/夏不竭故名)龍尾岡(在臨城縣西北唐大順二/年李克用攻鎮州大破王)¶
(鎔於龍尾/岡即此)牛口峪(在臨城縣/西二十里)聖母洞(在臨城縣西/北三十里洞)¶
(口有聖母祠/每禱輒應)洨河(在州南自正定府欒城縣流入/又東逕寕晉縣南合胡盧河漢)¶
(書地理志石邑縣洨水東南至廮陶入泜唐書地/理志寕晉地旱鹵西南有新渠上元中令程處黙)¶
(引洨水入城以溉田經十餘里地用豐潤民食乃/甘宋史河渠志咸平五年河北轉運使耿望開鎮)¶
(州常山鎮南河水入洨河至趙州有詔襃之舊志/州南五里有安濟橋跨洨河上自州以西水皆平)¶
(漫經橋下東流始成渠東流逕寕晉/縣城南入滏河近河田畝咸資灌溉)清水河(在州/西一)¶
(里上流即元氏縣北沙河自元氏逕欒/城流入州境至州東南五里與洨河合)槐河(自元/氏縣)¶
<pb:KR2k0009_SBCK_016-39a>¶
<pb:KR2k0009_SBCK_016-40a>¶
(在隆平縣東十里唐儀鳳所開明嘉靖閒以故流/壅塞别疏一道在縣東二十里謂之新灃河/本)¶
(朝雍正四年重加濬冶至今猶仍其名舊志於隆/平縣不載灃河而於滏陽河下引唐書之灃河以)¶
(實滏陽並謂在隆平東者皆滏陽之流不/得以灃水名之於今昔形勢皆未合也)㵚陽河¶
(在隆平縣東自順德府鉅鹿縣之張家莊流入縣/境北流至棗陀村入寕晉縣境又北至侯臯村與)¶
(北泊下流之新挑河會又東北流至營上村與新/徙之滹沱河會又東入冀州境/按磁州志謂滏)¶
(陽入寕晉與漳水合今漳/不入滏詳見順德府志)鹻河(在寕晉縣東十里/即寢水也金史地)¶
(理志寕晉有寢水舊志寢水自藁城迤南欒城趙/州迤東由寕晉入㵚陽河是河恒被滹沱水淤今)¶
(下流壅塞上流/亦涸僅有渠形)胡盧河(在寕晉縣東南名寕晉泊/亦曰北泊周百餘里漳滏)¶
(諸流皆㑹於此人東北入冀州界宋史河渠志熙/寕八年發夫增治胡盧河舊志在縣東南二十里)¶
(東西徑二十里其上流即漳水與㵚水合流會大/小羣川注此而趙州西境及滹沱河以南諸水亦)¶
<pb:KR2k0009_SBCK_016-40b>¶
(悉東南流至縣境而匯為大澤土人稱為寕晉泊/通志寕晉泊即北泊也洨沙槐泲七里滏陽諸水)¶
(咸入焉自滹沱河南徙由賈口而入淤塞滏河故/道三十餘里水無所洩遂衝決洨口營上等村而)¶
(東注水口亦多淺隘/不復入泊四年/本朝雍正三年滹沱東徙/命怡賢親王興修水利於)¶
(洨口營上等村疏濬水口寛深復築隄以障水之/外入設斗門以節水之内出積潦始消汙萊皆為)¶
(沃壤/按漢志洨水石泲水俱至廮陶入汦水經/注汦洨泲三水俱缺惟有百尺溝南入汦湖注衡)¶
(水參考道里葢寕/晉泊即古汦湖也)七里河(在寕晉縣南二十五里/槐午諸水自柏鄉縣東)¶
(流注此東/入滏陽河)滹沱河(在寕晉縣東北明成化八年由/晉州紫城口南入寕晉泊正德)¶
(中改由束鹿遂不入縣境/本朝乾隆二十四年/河復南徙自晉州魯家莊流入縣屬之浩固村折)¶
(入束鹿之趙馬村復入縣境東南流至朱家村分/而為二正流由營上村東入滏陽河支流合鹻河)¶
(南入㵚陽河/按舊志載滹沱河故道/今河徙入縣界復為經流因加增改)汦河(自臨/城縣)¶
<pb:KR2k0009_SBCK_016-41a>¶
(西南發源東南逕順德府内邱唐山二縣界又東/南逕隆平縣南至任縣入滏陽河元和志汦水在)¶
(臨城縣南二里岀白土細滑如膏以之濯綿色若/霜雪舊志汦源有二此為南汦在臨城縣西南二)¶
(十五里流逕柏暢亭至縣西五里許斷伏不流下/二百餘步復岀東逕鉤盤山下合沙河又東南逕)¶
(内邱唐山隆平抵任縣入/大陸澤俗名三斷綠楊河)沙河(在臨城縣西南十/五里源出縣西崇)¶
(禮村流逕城南合汦/水非贊皇之沙河也)泥河(源出臨城縣泥河村北/岡東流逕縣北五里入)¶
(柏鄉縣界為午河又東逕/縣南至縣東關入泲河)古斯洨水(在州北自正/定府欒城縣)¶
(流入又東入晉州界即白渠水也水經注白渠水/逕耿鄉南又東逕宋子縣故城北謂之宋子河又)¶
(東逕敬武縣故城北又東謂之斯洨水元和志斯/洨水在平棘縣北三十五里唐書地理志平棘東)¶
(二里有廣潤陂引太白渠水注之東南二十里有/畢&KR0486;皆永徽五年令弓志元所開以蓄洩水利)¶
　　　百尺溝(在寕晉縣東北水經注斯洨水枝津右出/東南流謂之百尺溝又東南逕和城北又)¶
<pb:KR2k0009_SBCK_016-41b>¶
(東南逕貫城西又東南散流逕厯郷東而南入汦/湖東注衡水舊志縣東北六十里有百尺口村蓋)¶
(其故/瀆也)廣阿澤(在隆平縣東北魏書韓均傳廣阿澤/在定冀相三州界土廣民稀乃置鎮)¶
(以靜之除均為廣阿鎭大將元和志廣阿澤在昭/慶縣東二十五里爾雅曰晉有大陸廣阿即大陸)¶
(别名淮南子曰鉅鹿大陸廣阿咸一澤也舊志廣/阿澤即大陸澤在隆平縣東北三十里上承漳滏)¶
(汦灃諸水與鉅鹿任兩縣接界/又北入寕晉縣界為胡盧河)水閘渠(在州西南/二里舊引)¶
(清水河入城濠壅而無洩為東南田疇/患明天順閒鑿此渠西南岀㑹於洨河)千金渠(在/柏)¶
(鄉縣西唐開元中○縣令王佐所浚旁/有萬金堰亦佐築○今廢俗呼李家溝)野姑泉(在臨/城縣)¶
(南葢山下一名舒姑/泉又狗跑泉在縣北)¶
　︹古蹟︺&KR0068;蒲故城(今州治春秋時晉地左傳哀公元年/師及齊師衞孔圉鮮虞人伐晉取棘)¶
(蒲史記趙敬侯六年伐衞取棘蒲漢書功臣表棘/蒲侯陳武高帝六年封又文帝紀三年齊化王興)¶
<pb:KR2k0009_SBCK_016-42a>¶
(居反以&KR0068;蒲侯柴武爲大將軍擊之又地理志平/棘縣註應劭曰伐晉取棘蒲也顔師古曰功臣表)¶
(&KR0068;蒲侯陳武平&KR0068;侯林摯是則平&KR0068;&KR0068;蒲非一地/也十三州志乎&KR0068;本晉之&KR0068;蒲戰國時改爲平&KR0068;)¶
(舊志或謂平&KR0068;在&KR0068;蒲之南後移治/於&KR0068;蒲故以故平棘爲南平棘也)平棘故城(在/州)¶
(南三里漢高帝七年封功臣林摯爲侯邑後爲縣/屬常山郡後漢時亦謂之南平&KR0068;後漢書建武元)¶
(年光武從薊至中山行到南平&KR0068;諸將固請正號/位即此晉亦曰平棘屬趙國後移今治魏書地形)¶
(志平棘縣有平&KR0068;城章懷太子/曰平&KR0068;故城在今平&KR0068;縣南)宋子故城(在州北/二十五)¶
(里本戰國時趙邑史記燕王喜四年栗腹伐趙王/自將偏軍隨軍至宋子又秦滅燕高漸離匿作於)¶
(宋子皆即此漢高祖八年封功臣許瘛爲侯邑後/爲縣屬鉅鹿郡後漢省後魏永安二年復置仍屬)¶
(鉅鹿郡高齊廢隋初復置屬欒州大業初省/入平&KR0068;史記正義宋子故城在州北三十里)敬武¶
　　　故城(在州東北水經注鉅鹿之屬縣也漢元帝封/敬武公主爲湯沐邑十三州志曰楊氏縣北)¶
<pb:KR2k0009_SBCK_016-42b>¶
(四十里有武亭故縣也今其城/實中小邑耳故俗名曰敬武壘)柏鄉故城(在今柏/鄉縣西)¶
(南漢置縣元帝竟寕元年封趙哀王子買為侯邑/後漢縣廢而城存晉太元九年趙郡人趙栗起兵)¶
(柏鄉以應符丕將邰興即故縣也隋復置元和志/縣北至趙州六十一里隋於漢鄗城南十八里改)¶
(置遥取古柏郷為名舊唐書地理志漢柏鄉城在/今縣四南十七里後廢隋於今治彭水之陽復置)¶
　　鄗縣故城(在柏鄉縣北春秋時晉邑左傳哀公四/年齊國夏伐晉取鄗史記趙武靈王三)¶
(年城鄗漢書王子侯表鄗侯丹武帝時封後漢書/建武元年光武從薊還至鄗設壇場於鄗南千秋)¶
(亭五城陌即帝位改鄗為高邑元和志北齊天保/七年移高邑縣於漢房子縣東北界今高邑縣是)¶
(也高邑故城在柏鄉縣北二十一/里新志俗名王莽城今有故城市)廣阿故城(在隆/平縣)¶
(東漢高祖嘗封功臣任敖為侯邑後漢更始二年/光武拔廣阿舍城樓與鄧禹披閲天下輿圖即此)¶
(縣尋廢晉太元九年慕容垂以陳留王紹行冀州/刺史屯廣阿後魏太常三年詔叔孫建鎮廣阿尋)¶
<pb:KR2k0009_SBCK_016-43a>¶
(復置縣隋改象城又改大陸唐改昭慶宋又改隆/平元和志昭慶縣東北至趙州九十里本漢廣阿)¶
(縣也宋史河渠志大觀二年以隆平下濕遷於/高地縣志故城在今縣東十二里俗呼舊城村)房¶
　　子故城(在高邑縣西南戰國時趙邑史記趙世家/敬侯十年與中山戰於房子又武靈王十)¶
(九年北略中山之地至於房子惠文王二十四年/亷頗將攻魏房子拔之因城而還後漢書光武紀)¶
(更始二年光武擊正定元氏防子皆下之注防與/房同古字通用元和志高邑縣東北至州五十里)¶
(北齊天寶七年移高邑縣於房子縣城東北/十五里即今縣也縣志俗呼其地曰倉房村)臨城¶
　　故城(在今臨城縣西南春秋晉臨邑左傳哀公四/年趙稷奔臨即此漢為房子縣地隋開皇六)¶
(年移置房子縣於此唐改名臨城元和志縣東/北至州一百里以縣西南十里有故臨城因名)楊¶
　　氏故城(今寕晉縣治漢置縣晉省後燕錄慕容寶/永康元年趙王麟攻楊城後魏紀皇始二)¶
(年詔元儀徙屯鉅鹿積租楊城永安二年改置廮/陶縣及鉅鹿郡於此地形志鉅鹿郡及廮遥縣俱)¶
<pb:KR2k0009_SBCK_016-43b>¶
(治舊楊城是也隋改廮陶唐又改寕晉元和/志縣西北至趙州四十三里本漢楊氏邑也)厯鄉¶
　　故城(在寕晉縣東二十五里漢置縣屬鉅鹿郡後/漢省魏書地形志廮遥縣有厯城明統志厯)¶
(城乃小堡城下藪澤周迴百餘里中有魚藕菱芡/之利每歲饑土人頼以全活者甚衆金末王義率)¶
(衆保/此)廮陶故城(在寕晉縣西南漢置縣屬鉅鹿郡/後魏為郡治延熹八年除勃海王)¶
(悝為廮陶王晉鉅鹿國亦治此後魏屬鉅鹿/郡高齊省寰宇記在寕晉縣南二十九里)封斯¶
　　廢縣(在州界漢元朔二年封趙敬肅王子胡傷為/侯國屬常山郡後漢省元和志平棘縣有封)¶
(斯村舊志有何屯營城/在州西北二十里疑是)象氏廢縣(在隆平縣東北/二十五里漢元)¶
(朔三年封趙敬肅王子賀為侯國屬鉅鹿郡後漢/省寰宇記古象城在昭慶縣西北三十里隋因以)¶
(名縣明統志在縣東北三十/五里趙記舜弟象嘗居此)大陸故縣(在寕晉縣/東南十里)¶
(隋開皇十六年析廣阿置大陸縣屬趙州大業初/改象城縣為大陸而以故大陸廢入焉今名魚臺)¶
<pb:KR2k0009_SBCK_016-44a>¶
(村)故欒城(在州西北左傳哀公四年齊國夏伐晉/取欒元和志故欒城在平&KR0068;縣西北十)¶
(六里春秋時晉邑/按元和志/與後漢書不同别見欒城縣)和城(在寕晉縣東/北水經注百)¶
(尺溝東南逕和城北世謂之初邱城非也漢高帝/十一年封公孫耳為侯國/按漢書表作禾城)¶
　　十里壘(在州南元和志在平&KR0068;縣南一里後漢永/初元年羌侵河内趙魏閒百姓相驚詔魏)¶
(郡趙國常山等繕作塢壘/六百一十處此即其一也)望臺(在州治東南一名/望漢臺高七尋延)¶
(袤二百八十尺相傳後漢初耿純所築以望光武/臺西有古井即築臺時所鑿其東南一里/本朝)¶
(建有/行宫乾隆十五年/純皇帝巡幸河南經臨/高宗/駐蹕)千秋臺(在/高)¶
(邑縣南二里稍西北有觀星臺/東南有將臺三臺岡阜相連)李氏舊宅(元和志/在州西)¶
(南二十里亦謂之三巷/李家亦曰三祖宅巷)思賢堂(在隆平縣治西唐/昭慶令王璠慕宓)¶
(子賤魯恭卓茂等治績建祠祀之名三賢/&KR0004;璠去邑人思之並祀於中更名思賢堂)千秋亭¶
<pb:KR2k0009_SBCK_016-44b>¶
(在柏鄉縣北十四里後漢書郡國志高邑縣有/千秋亭五城陌光武即位於此去舊鄗縣七里)嘉¶
　　禾亭(在臨城縣治後名勝志元/時嘉木出連穎因建此亭)柏暢亭(在臨城縣/西十五里)¶
(漢元朔五年封趙敬肅王子终古為柏暢侯寰宇/記注水經云汦水東逕柏暢亭在臨城縣西俗訛)¶
(為柏/楊亭)爽亭(在臨城縣中北名勝志在縣東北普利/寺宋徽宗下晉陽時駐蹕於此命蔡京)¶
(書爽亭二字/立有石碣)薄洛亭(在寕晉縣東南後漢書郡國/志廮陶縣有薄洛亭蓋以漳)¶
(水一名薄/洛河而名)¶
　︹關隘︺騾駒嶺口(在臨城縣/西九十里)賈家口(在寕晉縣東/二十五里)百尺¶
　　口(在寕晉縣東北六十里百尺溝口/舊有巡司/本朝乾隆十年裁)奉城鎮(金史/地理)¶
(志寕晉縣/有奉城鎮)天臺寨(在臨城縣西北天臺山北接正/定府贊皇縣界其西又有青龍)¶
(寨又乞了寨在縣西南乞/了山鐵山寨在縣西鐵山)東驛頭堡(在高邑縣東/南十里又武)¶
<pb:KR2k0009_SBCK_016-45a>¶
(城堡在縣西十里韓家莊/堡在縣北十里今皆廢)鄗城驛(在州治/西明置)槐水驛¶
(在柏鄉縣/西北明置)大陸村(在寕晉縣東北又東陳村/在縣南三十五里皆有集)¶
　︹津梁︺安濟橋(在川南五里洨河上俗名大石橋隋建/廣四十步長五十餘步唐張嘉貞李翺)¶
(皆有/銘)永通橋(在州西門外清水/河上俗名小石橋)槐水橋(在柏郷縣/北二里)¶
　　濟涉橋(在柏郷縣南關外/今名恒南第一橋)通濟橋(在隆平縣/北五里)安定¶
　　橋(在高邑縣/邱村西南)丁石橋(在寕晉縣南里許/洨河上舊名丁橋)餔頭村橋¶
(在寕晉縣東三十里滏陽河上又東五里為白木/村橋亦跨滏陽河正定府諸縣之鹽俱於此起載)¶
　︹隄堰︺洨河隄(在州南洨河四源濬發合流至城南渠/流始壯/本朝乾隆二十七年建長隄)¶
(五十餘里/以防泛溢)灃河隄(在隆平縣東長六里/本/朝乾隆二十五年增築)新挑¶
　　河隄(在寕晉縣東北河為胡盧河通㵚陽河之引/河/本朝乾隆二十五年二十七年先後築)¶
<pb:KR2k0009_SBCK_016-45b>¶
(隄以防/泛溢)¶
　︹陵墓︺︹唐︺祖陵(在隆平縣南元和志宣皇帝建初陵光/皇帝建運陵二陵共塋在昭慶縣西南)¶
(二十里舊志在/今縣南五尹村)︹戰國︺廉頗墓(在州東/二十里)︹漢︺李左車墓¶
(元和志在平棘縣西南七里又曰李氏舊/塋多在封斯村州志今墓在州西八里)耿純墓¶
(在州東二十/五里前有祠)任敖墓(元和志二名七里邱在昭慶/縣西四里舊志在隆平縣東)¶
(邱底村/西南)馮唐墓(元和志在高邑縣東北二十/八里舊志在州南二十里)︹晉︺楊¶
　　䮚墓(寰宇記在寕晉縣/北十里高一丈)︹金︺焦旭墓(在柏鄉縣南二/十里南魯村)¶
　　︹元︺陳祐墓(在寕晉縣西南二十/里弟天祥同葬此)︹明︺曹鼐墓(在寕晉/縣東四)¶
(里前/有祠)¶
　︹祠廟︺昭忠祠(在州城内/本/朝嘉慶八年建)二君祠(在高邑縣治西/中祀平原君信)¶
<pb:KR2k0009_SBCK_016-46a>¶
(陵君明萬厯閒建/本/朝乾隆三十二年修)龍井廟(在州北門外里許/金大定閒建禱雨)¶
(輒/應)光武廟(有二一在州境北轅錄趙川南光武廟/二石人尚横於路一在柏鄉縣元和志)¶
(漢世祖廟一名壇亭在柏鄉縣北十四里即世祖/即位處之千秋亭章帝元和二年詔高邑令祀光)¶
(武於即位壇是也/本朝乾隆十五年/高宗純皇帝清蹕所經/御製有詩)漢高¶
　　祖廟(在臨城縣西/北二十里)劉猛將軍廟(在高邑縣八腊廟/西/本朝乾隆六)¶
(十年/修)¶
　︹寺觀︺柏林寺(在州治東南唐時名觀音院為從諗禪/師道場金大定中改名柏林寺/本朝)¶
(雍正十一年奉/勅修/賜今額寺有/石甚古刻虞世南攀龍鱗附鳳翼六字殿壁有吳)¶
(道子畫文武水各一乾隆十五年/高宗純/皇帝聖駕經臨有/御製趙州柏林寺小憩)¶
(詩及再題吳道子文武水/詩並與扈從諸臣聯句)開元寺(在州治西南宋/景祐閒於寺中)¶
<pb:KR2k0009_SBCK_016-46b>¶
(建石/塔)玊臺寺(在柏鄉縣東相傳隋/時建所存石障甚古)萬善寺(在隆平/縣舎客)¶
(口村東魏/武定閒建)明院寺(在隆平縣東任村/隋開皇四年建)光業寺(在隆/平縣)¶
(南趙孟村唐開元中建/有象城尉揚晉碑記)乾明寺(在高邑縣冶西南/唐時建寺右有乾)¶
(明/塔)草堂寺(在臨城縣西五十里石/壁有字永平二年重修)¶
<pb:KR2k0009_SBCK_016-47a>¶
¶
　　　　　　　　　　　　　　　　　　　　　　　　　　　前提調官(臣)沈兆澐恭纂輯¶
　　　　　　　　　　　　　　　　　　　　　　　　　　　提調官(臣)王廣蔭恭覆輯¶
　　　　　　　　　　　　　　　　　　　　　　　　　　　校對官(臣)李孚忠恭校恭覆校¶
<pb:KR2k0009_SBCK_016-47b>¶
大清一統志¶
　趙州直隸州(二)¶
︹名宦︺︹漢︺謝夷吾(山陰人章帝時遷鉅鹿太守愛育人/物有善績第五倫作司徒令班固為)¶
(文薦夷吾有政/合時雍之譽)魏霸(濟陰句陽人和帝時為鉅鹿/太守以簡朴寛恕為政掾吏)¶
(有過先誨其失不改者乃罷之吏或相毁訴霸輒/稱他吏之長終不及人短言者懷慚譖訟遂息)¶
　　樊準(湖陽人永初中拜鉅鹿太守時饑荒之餘人/庶流逬準課督農桑廣施方畧期年間豐賤)¶
(數十倍趙魏之郊數為羌所鈔暴/準外禦羌寇内撫百姓郡境以安)︹南北朝︺︹魏︺吕顯¶
(壽張人皇始初拜鉅鹿太守清身奉公務存贍恤/妻子不免饑寒民頌之曰時維吕君克己清明緝)¶
(我荒土民胥樂生願/夀無疆以享長齡)李曾(趙郡平棘人道武時為/本郡太守令行禁止并)¶
(州丁零數為山東害知曾能得百姓死力憚不入/境賊於常山界得一死鹿賊長謂趙郡地也責之)¶
<pb:KR2k0009_SBCK_016-48a>¶
(還令送鹿故處郡謡曰詐作趙/郡鹿猶勝常山粟其見憚如此)裴佗(聞喜人世宗/時為趙郡太)¶
(守為政有方威惠甚著狡吏姦民/莫不改肅所得俸祿分恤貧窮)崔楷(安平人孝/昌初置殷)¶
(州以楷為刺史葛榮來攻楷率力拒抗初遣幼子/弱女夜出既而追還衆皆曰崔公尚不惜百口吾)¶
(等何愛一身力竭城陷執節不屈賊遂/害之兄弟父子並死王事朝野傷嘆焉)崔孝偉(安/平)¶
(人趙郡太守郡經葛榮離亂後人皆賣鬻兒女夏/椹大熟孝偉勸户人多收之郡内乃安敎其人種)¶
(植招撫遺散先恩後威一周之後流戸/大至興立學校親加勸勵百姓賴之)︹齊︺崔伯謙¶
(安平人除南鉅鹿太守下車導以禮讓豪族皆改/心整肅事無鉅細必自親覽民有貧弱未理者皆)¶
(曰我自告白&KR0161;公不慮不決在郡七/年獄無停因每大使巡察怛處上第)︹隋︺楊達(高祖/族子)¶
(為趙州刺史有能名平陳之/後差品天下牧宰達為第一)︹唐︺弓志元(永徽中為/平棘令開)¶
(廣潤陂以/蓄洩水利)楊元炎(闅鄉人高宗時為平棘令課第/一御史府表其政璽書襃厲)¶
<pb:KR2k0009_SBCK_016-48b>¶
　　程處黙(上元中為寕晉令時地旱鹵西南有新渠/處黙引洨水入城以溉田經十餘里地用)¶
(豐潤民/食乃甘)李元(儀鳳三年為昭慶令開/灃水渠以溉田通漕)高叡(萬年人/為趙州)¶
(刺史聖厯初突厥黙啜入寇叡嬰城拒虜攻益急/或勸且下之叡曰吾為刺史不戰而降罪莫大焉)¶
(及州陷叡自經不得死為所/執使諭降諸縣不肯應見殺)王佐(開元中為柏鄉/令時縣有積潦)¶
(佐浚千金渠築/萬金堰以疏之)康日知(靈州人為趙州刺史日知/少事李惟岳惟岳叛日知)¶
(以州自歸惟岳遣王武俊攻之日知使客説武俊/中丞奈何從小兒跳梁武俊還斬惟岳德宗擢日)¶
(知為深趙觀察使後武俊復遣/將攻趙州日知破之獻俘京師)︹五代︺︹唐︺符令謙(昭/慶)¶
(人為趙州刺史有善政卒於/州州人號泣送葬者數千人)︹周︺楊澈(北海人世宗/時年十六昭)¶
(慶令缺使府命澈假其任時河決鄰郡府督役甚/急澈部徒數千經大澤中多蘆葦令采刈為筏順)¶
(流而下既至執事者訝以後期俄葦筏/繼至駭而問之澈以狀對乃更嗟賞)︹宋︺康德輿¶
<pb:KR2k0009_SBCK_016-49a>¶
(洛陽人仁宗時知趙州有告雲冀卒謀以上元夜/劫庫兵為亂德輿㑹賓屬燕飲自若陰遣人捕其)¶
(首謀/誅之)侯&KR0041;(高密人徽宗時知柏鄉縣民訟皆決於/庭受罰者不怨轉運使黄湜聞其名將)¶
(推轂之召詣行臺白事&KR0041;以越境不肯往湜怒他/日行縣閲理文書欲致其罪無一疵可指始以賓)¶
(禮見曰君真能吏也/率諸使者合薦之)︹金︺呉微(平郭人承安二年知/寕晉縣莅政明果有)¶
(以牛訟者訊得其情牛亦/伏膝由是百姓敬若神明)元圖郎哈雅(威烏氏世/祖時為隆)¶
(平縣達魯噶齊均賦興學勸農平訟橋梁水防備/荒之政無一不舉及滿去民勒石紀其政/圖郎)¶
(哈雅改見統部名宦威烏改見順天/府名宦達魯噶齊改見保定府名宦)布爾罕瑚喇¶
(威烏氏至元末任寕晉縣達魯噶齊旱蝗躬親祈/捕歲不為災經過軍旅恣為不道執之繩以國法)¶
(士民感戴/布爾罕瑚喇/舊作孛而罕忽里今改正)宋明善(内邱人至止初/知高邑縣遠則)¶
(乘馬近則策杖徧厯耕桑之地勸課不懈聽訟公/慎嘗曰吾既不能使民無訟忍枉其是非耶囹圄)¶
<pb:KR2k0009_SBCK_016-49b>¶
(屢空門無干謁/尤為邑人所稱)︹明︺何濬(靈寳人天順間知趙州值/歲饑賑濟有法民無流移)¶
(多鑿井泉以資灌溉後歸老於家州人歲遣子/弟問慰不絶及卒聞之皆巷哭家立木主祀之)章¶
　　忱(會稽人成化中知臨城縣城北有泥河忱築隄/引水灌田又敎民為桔橰以溉高阜鄉鄙舊無)¶
(醫藥忱檢方書使習其業歲/春令民及時婚娶而節其費)陸愉(嘉定人成化中/知寕晉縣巡行)¶
(田野課農桑招流移疏瀹/河流以資灌溉民甚德之)鄒珩(餘姚人嘉靖中知/高邑縣重濬新溝)¶
(以除水患/民得耕種)王端冕(江陵人崇禎中知趙州以亷惠/得民/大兵至被執不屈死)¶
　　陳廣心(元城人崇禎時為趙州敎諭/大兵攻城/諸生請避去廣心厲聲曰吾生平所學何)¶
(事豈為兒女戀/戀耶遂死之)張純儒(新安人為臨城訓導崇禎/十一年/大兵至率諸生)¶
(共守城破與二子同坐明倫/堂曰此我盡節處也遂死之)¶
　︹本朝︺陶鼎&KR0599;(奉天人順治九年知趙州亷/潔自持明於聽斷治聲甚著)牟廷選(錦/州)¶
<pb:KR2k0009_SBCK_016-50a>¶
<pb:KR2k0009_SBCK_016-51a>¶
(免定封東光侯後復為東郡/太守吏民悦服卒諡曰成)孟敏(楊氏人客居太/原荷甑墮地不)¶
(顧而去郭林宗見而問其意對曰甑已破矣視之/何益林宗因勸令遊學十年知名三公徵辟並不)¶
(屈)︹南北朝︺︹魏︺眭夸(一名旭高邑人少耽書傳浩然/物表年三十遭父喪鬚髪致白)¶
(高尚不仕少與崔浩為莫逆交浩為司徒奏徴為/中郎辭疾不赴州郡逼遣不得已入京師與浩相)¶
(見延留數日惟談敘平生不及世利浩每/欲論屈之竟不能發言其見敬憚如此)李靈(平/棘)¶
(人神䴥中太武徴天下才儁靈至拜中書傅士再/遷淮揚太守以學優選授文成皇帝經加中散内)¶
(博士賜爵高邑子文成踐祚卒於洛州刺史諡曰/簡子恢進爵為候東平王道符反遇害恢子悦祖)¶
(悦祖子瑾淳謹好學老/而不倦終大司農卿)李順(靈從父弟博涉經史/有計䇿神瑞中拜中)¶
(書侍郎從征蠕蠕以籌畧賜爵平&KR0068;子世祖討赫/連昌至統萬大破昌軍順謀居多及克統萬帝賜)¶
(諸將珍寶雜物順惟取書數千卷又從擊赫連定/於平涼三秦平進爵為侯遷四部尚書沮渠&KR0041;遜)¶
<pb:KR2k0009_SBCK_016-51b>¶
(内附順使涼州凡十/二囘世祖稱其能)李孝伯(順從父弟父曾少以/鄭氏禮左氏春秋敎)¶
(授為業郡三辟功曹並不就州辟主簿到官月餘/遂還家太武時為趙郡太守孝伯少傳父業博綜)¶
(羣言動有法度從兄順言之太武徵為中散累遷/光祿大夫賜爵南昌子太平真君末車駕南伐至)¶
(彭城遣孝伯宣詔勞問與宋張暢往復辨論應答/如流進爵宣城公為秦州刺史卒諡文昭孝伯性)¶
(方慎忠厚每朝廷事有所不足必手自書表切言/陳諫或不從者至於再三削滅藁草家人不見公)¶
(庭議論常引綱紀或有言事者恣其所陳假有是/非終不抑折及見帝言其所長初不隱人姓名以)¶
(為已善故衣冠之士服其雅正自崔浩誅後軍國/謀謨咸出孝伯美名聞於遐邇兄祥學傳家業鄉)¶
(黨宗之厯淮陽河間二郡/太守有治聲終中書侍郎)李安世(祥子幼聰悟天/安初拜中散累)¶
(遷主客給事中時人饑流散豪右多有占奪安世/乃上疏陳均量之制孝文深納之後均田之制起)¶
(於此出為相州刺史假節趙郡敦農桑㫁淫/祀表薦善士討斬李波州内肅然卒於家)李瑒¶
<pb:KR2k0009_SBCK_016-52a>¶
(安世子涉獵史傳有文才氣尚豪爽高陽王雍表/薦瑒為友轉尚書郎隨蕭寶夤西征以瑒為統軍)¶
(瑒德洽鄉閭招募雄勇其樂從者數百騎傾家賑/恤率之西討故其下每有戰功軍中號曰李公騎)¶
(還朝除岐州刺史坐辭不赴任免官場與弟謐特/相友善謐在鄉物故瑒不食數日期年形骸毁瘠)¶
(人俱哀/歎之)李謐(瑒弟少好學周覽百氏初師事博士/孔璠數年後璠還就謐請業同門生)¶
(為之語曰青成藍藍謝青師何常在明經徵拜著/作佐郎以授弟郁州再舉秀才公府二辟並不就)¶
(惟以琴書為業卒年三十二遐邇悼惜之博士孔/璠等上書言謐學行詔謚貞靜處士并表其門曰)¶
(文德里曰孝義弟郁好學沈靜通經史官至散騎/常侍嘗於顯陽殿講禮記解説不窮孝武及預聽)¶
(者莫不/嗟善)李公緒(平&KR0068;人性聰敏博通經傳魏末為/冀州司馬屬疾去官齊天保初以)¶
(侍御史徵不就沈冥學道誓心不仕尤明天文善/圖緯之學雅好著書所撰有典言禮質儀喪服章)¶
(句古今畧記元子/趙記趙語等書)︹北齊︺李密(平棘人少有節操母/患積年明醫療之不)¶
<pb:KR2k0009_SBCK_016-52b>¶
(愈乃精習經方洞嫻針藥母病得除由是以醫知/名屬&KR0539;朱兆弑逆與勃海高昂爲報復計後從神)¶
(武封容城縣侯/位襄州刺史)李幼亷(高邑人少寡欲爲兒童時/人故以金寶授之終不取)¶
(以其䝉幼而亷故以名焉仕齊厯瀛州并州長史/累遷太僕大司農二卿趙州大中正大理卿所在)¶
(稱職後主時和士開權重百僚盡傾幼亷高/揖而己出爲南青州刺史卒贈吏部尚書)︹隋︺李¶
　　士謙(謐子少孤事母以孝聞年十二魏廣平王贊/辟開府參軍事後脱身詣學研精不倦遂博)¶
(覽羣籍兼善天文術數齊世辟召皆不就及隋有/天下畢志不仕家富於財躬處節儉每以賑施爲)¶
(務有兄弟分財不均致相鬬訟士謙出財補其少/者令與多者埒兄弟更相推讓卒爲善士嘗出粟)¶
(數千石以貸鄉人值年穀不登悉召債家對之燔/契歲大饑罄家資爲之糜粥全活萬計收埋骸骨)¶
(所見無遺趙郡民德之撫其子孫曰此李參軍/遺惠也及卒會葬者萬餘人相與樹碑於墓)李¶
　　諤(趙郡人性公万明達世務高祖受禪厯遷治書/侍御史見禮敎凋敝文體輕薄當官者好自矜)¶
<pb:KR2k0009_SBCK_016-53a>¶
(伐俱上書論之上以前後所奏頒示天下四海靡/然向風諤在職數年務存大體不尚嚴猛以年老)¶
(出拜通州刺/史卒於官)李雄(高邑人少慷慨有大志家世並/以學業自通雄獨習騎射周太)¶
(祖時從達奚武平漢中定興州又從韋孝寛畧定/淮南説下十餘城高祖受禪拜鴻臚卿晉王廣出)¶
(鎮并州以雄為河北行臺謂雄曰卿兼文武才今/推誠相諉吾無北顧之憂矣雄當官正直侃然有)¶
(不可犯之色王甚/敬憚吏民稱之)李德饒(平&KR0068;人少聰敏好學弱/冠為校書郎轉監察御)¶
(史糾正不避權貴遷司隸從事每巡四方理雪&KR0072;/枉襃顯孝悌性至孝父母寢疾輙終日不食十旬)¶
(不解衣丁憂哀慟嘔血及葬單縗徒跣行積雪中/四十餘里後甘露降庭樹鳩巢其廬納言楊達巡)¶
(省河北詣其廬弔慰之因改所居村為孝敬里為/和順弟德佋性重然諾大業末為離石郡司法書)¶
(佐太守楊子崇特禮之唐兵起子/崇遇害德佋赴哭盡哀收瘞之)︹唐︺李素立(高邑/人武)¶
(德初擢監察御史民犯法不及死高祖欲殺之素/立諫曰三尺法天下所共一動揺則人無所措手)¶
<pb:KR2k0009_SBCK_016-53b>¶
(足帝嘉納以親喪解官起授七品清要有司擬雍/州司户參軍帝曰要而不清擬秘書郎帝曰清而)¶
(不要乃授侍御史貞觀中轉&KR0045;州大都督府司馬/初&KR0723;厥鐵勒部内附即其地為瀚海都護府詔素)¶
(立領之乃開屯田立署次邊民畏威厯/太僕鴻臚卿累封高邑縣侯卒諡曰平)李守素(趙/州)¶
(人秦王署為天䇿府曹參軍通姓氏學世號肉譜/虞世南與論人物始言江右山東尚相酬對至北)¶
(地則笑而不答/曰内譜定可畏)李乂(房子人工屬文第進士茂才/異等擢監察御史劾奏無避)¶
(累遷吏部侍郎與宋璟等同典選事請謁不行時/人語曰李下無蹊徑改黃門侍郎制敕不便輒駁)¶
(正貴幸有求官者睿宗曰朕非有靳顧李乂不可/過耳太平公主干政欲引乂自附乂深自拒絶除)¶
(刑部尚書卒諡曰貞乂沈正方雅識治體時稱有/宰相器乂事兄尚一尚正孝謹甚又俱以文章自)¶
(名弟兄同為一集/號李氏花萼集)李至遠(素立孫治尚書左氏春/秋撰周書起后稷至報)¶
(王為傳紀令狐德棻許為良史高宗時厯天官侍/郎知選事疾吏受賄多所絀易吏肅然斂手弟從)¶
<pb:KR2k0009_SBCK_016-54a>¶
(遠清密有學神龍初厯中書令太府卿兄弟德望/相埒至遠子畬事母謹累世同居長幼有禮官至)¶
(國子/司業)啖助(趙州人淹該經術天寶末調臨海尉丹/陽主簿秩滿屏居甘嗜疏糗善為春秋)¶
(考三家短長縫綻補闕/號集傳凡十年乃成)李承(高邑人擢明經為河/南採訪使判官尹子)¶
(奇陷汴州拘承送洛陽覘得賊謀皆密啟諸朝賊/平累遷淮南西道黜陟使奏置常豐堰於楚州以)¶
(溉屯田李希烈請討梁崇義德宗數稱其忠承言/希烈恐不可制帝初謂不然及希烈叛始思其言)¶
(累擢改山南東道節度使時希烈猶據襄州承以/單騎入希烈舍承外館迫脅萬端承晏然誓以死)¶
(守希烈不能屈遂大掠去襄漢蕩然承輯綏撫安/之居一年闔境完復尋檢校工部尚書湖南觀察)¶
(使卒贈吏/部尚書)李芃(趙州人解褐上邽主簿補長安尉/李勉觀察江西表署判官永泰初)¶
(宣饒賊為亂芃請以秋浦置州扼襟要使不得合/從勉是其計奏置池州即詔芃行州事德宗立授)¶
(河陽三城鎮遏使糧資善者必先給士士悦之達/練事宜嚴備常若有敵未幾拜節度使與馬燧等)¶
<pb:KR2k0009_SBCK_016-54b>¶
(破田悦洹水上興元初以/疾請老卒贈太子太保)李藩(趙州人少沈靜敏/於學家本饒財居)¶
(父喪姻屬來弔有持去者未嘗問益務施與杜亞/居守東都表致府中徐州張建封辟節度使建封)¶
(卒濠州刺史杜兼疾驅至陰有覬望藩謂宜速還/否則以法劾君兼因誣奏藩有非望徳宗怒密詔)¶
(杜佑殺之佑以闔門保藩釋之拜秘書郎累遷給/事中制有不便就敕尾批卻之裴垍白憲宗謂藩)¶
(有宰相器因拜門下侍郎同中書門下平章事藩/忠謹好醜必言帝間神仙事知帝有所惑極陳其)¶
(妄誕不可信河東節度使王諤賂權近求兼宰相/密詔中書門下曰諤可兼宰相藩遽取筆署其左)¶
(曰不可既而事/得寢卒諡貞簡)李遜(趙州人始署山南東道掌書/記厯衢州刺史以課最擢浙)¶
(東觀察使入為給事中故事天子以畸日聽政對/羣臣遜奏陛下求治而下有所陳當不時上豈宜)¶
(限以日憲宗悦從之厯山南東道及忠武軍節度/使遜為政抑强植弱貧富均一所至有績可紀卒)¶
(官刑部尚/書諡曰貞)李建(遜弟與兄俱容荆州鄉人爭鬬不/詣府而詣建平決無頗母憐其孝)¶
<pb:KR2k0009_SBCK_016-55a>¶
(每字之曰㹻子勸吾食吾輒飽進藥吾意其瘳貞/元中補校書郎徳宗思得文學者或以建聞擢左)¶
(拾遺翰林學士順宗立與王叔文不合左遷後召/拜刑部侍郎初建為學時家苦貧後雖通顯未置)¶
(垣屋以/清儉稱)李虞仲(趙州人父端能詩為大厯十才子/之一虞仲厯官吏部侍郎簡儉寡)¶
(欲時望/歸重)李翺(趙州人元和初為國子博士條上興/復太平大畧累遷禮部郎中翺性峭)¶
(直論議無所屈見宰相李逢吉面斥其過失逢吉/詭不校更表為廬州刺史入為諫議大夫知制誥)¶
(後厯山南東道節度使卒翶始從韓愈為文/章辭致渾厚見推當時故有司亦諡曰文)李珏¶
(趙州人事母以孝聞舉進士高第擢右拾遺穆宗/即位期於九月九日大宴羣臣珏言陵土未乾不)¶
(可為天下法不聽以數直諫出為下邽令累遷翰/林學士文宗以鄭注問珏珏曰奸囘人也注由是)¶
(怨珏開成中同中書門下平章事武宗新聽政珏/數稱道無逸篇以勸以嘗議立陳王貶外宣宗立)¶
(厯檢校尚書右僕射淮/南節度使卒諡貞穆)︹五代︺︹唐︺符習(昭慶人少事/趙王鎔鎔遣)¶
<pb:KR2k0009_SBCK_016-55b>¶
(習將兵從晉及鎔爲張文禮所害文禮上書於莊/宗求習歸莊宗遣之習號泣曰臣世受趙恩欲破)¶
(賊報主莊宗壯之遣他將助習破文禮乃以相衞/二州爲義武軍以習爲節度使習辭曰魏博六州)¶
(霜王之府也不宜分割示弱願授臣河南一鎮得/自攻取之遂拜習天平節度使後爲安重誨所搆)¶
(致仕明宗以其子/令謙爲趙州刺史)︹宋︺曹遵(趙州人六世同/居真宗時旌表)張旦(趙/州)¶
(人勇敢善射以經學中第淳化中知陵州李順黨/數萬攻州州兵不滿三百旦驅市人進戰大敗之)¶
(由是知名後知德清軍景徳中遼兵入寇旦與其/子利涉率衆奮擊並戰殁帝聞之驚悼特贈左衞)¶
(大將軍深州團練/使利涉崇儀副使)宋綬(平棘人幼聰警年十五召/試中書真宗愛其文後復)¶
(試學士院爲集賢校理厯判三司憑由司建言蠲/積&KR0018;數百萬累遷工部侍郎時太后猶垂&KR0277;決事)¶
(綬奏宜約先天制度令羣臣對前殿忤太后㫖出/外久之拜參知政事請仁宗飭厲羣司不以承平)¶
(自怠卒贈司徒兼侍中諡宣獻綬性孝謹清介言/動有常家藏書萬餘卷親自校讐博通經史其筆)¶
<pb:KR2k0009_SBCK_016-56a>¶
(札尤精妙朝廷大/議論多綬所裁定)孫冲(平棘人真宗時以侍御史/為西京轉運塞滑州決河)¶
(後知河中府徙潞/州所至以强幹稱)王德用(趙州人父超累官崇信/軍節度使為將善部分)¶
(御下有恩至道中擊李繼遷德用年十七為先鋒/將萬人戰鐵門闗俘掠以數萬計累遷福州觀察)¶
(使章獻太后臨朝有求内降補軍吏者德用曰補/吏軍政也卒不奉詔乃止後仁宗閲太后閣中得)¶
(德用前奏奇之拜簽書樞密院事徙定州路都總/管皇祐三年致仕德用善撫士屢臨邊境名聞四)¶
(夷狀貌雄毅面黒頸以下白晳閭閻婦女小兒皆/呼曰黒王相公至和初復為樞密使時富弼為相)¶
(遼使至謂德用曰天子以公典樞密用富公為/相將相皆得其人矣卒贈太尉中書令諡武恭)曹¶
　　利用(寕晉人慷慨有志操真宗幸澶州遼遣使議/和帝使利用詣遼軍和議遂定累拜樞密使)¶
(同平章事加左僕射兼侍中初章獻后臨朝中人/與貴戚軒輊為禍福利用以勳舊自居凡内降恩)¶
(力持不與左右多怨為内侍所搆貶房州安置投/繯死利月忠藎有守死非其罪天下&KR0072;之明道二)¶
<pb:KR2k0009_SBCK_016-56b>¶
(年贈太傅/諡襄悼)王鬷(臨城人性至孝狀貌奇偉舉進士/為侍御史知雜事上言方塞決河)¶
(近郡灾歉民力凋敝請罷土木之不急者累官三/司鹽鐵副使馬季良方用事請置務收市茶鹽衆)¶
(莫敢忤鬷獨不可曰與民競利豈國體耶岀知益/州為政有大體不尚苛察蜀人愛之景祐五年參)¶
(知政事後出知河/南府卒諡忠穆)郭諮(平棘人聰敏過人舉進士/由通利軍司理參軍厯殿)¶
(中丞知館陶縣康定西征諮上戰畧獻拒馬搶陳/法擢通判鎮戎軍厯知路州三司議均田租召還)¶
(諮陳均括之法四十條復上平燕議帝壯其言又/請自鞏西山七里&KR0012;柏嶺下鑿七十里導洛入汴)¶
(可以四時行運詔往/計度未及論功而卒)李京(趙州人以王拱辰薦為/監察御史時太史言日)¶
(當食不食羣臣皆賀京獨疏宜飭邊臣慎出命割/帷薄之愛重名器之分仁宗嘉納授右正言數上)¶
(書論事宰相賈昌朝/不悦謫監鄂州税)宋敏求(綬子賜進士及第為/館閣校勘王堯臣修)¶
(唐書以敏求習唐事奏為編修官治平中知制誥/神宗時吕公著為王安石所誣出知潁州敏求當)¶
<pb:KR2k0009_SBCK_016-57a>¶
(草制安石諭㫖使明著罪狀敏求但言敷陳失實/安石怒命陳升之改其語敏求請解職未聽會李)¶
(定除御史敏求封還詞頭遂以右諫議大夫奉朝/請敏求家藏書三萬卷皆畧誦習熟於朝廷典故)¶
(士大夫疑議必就正焉所著書甚多族弟昌言擢/都水監丞熙寕初河決棗强而北昌言建議以除)¶
(水患詔司馬光往視如昌言䇿/不兩月決口塞官至少府監)︹金︺賈益謙(㓇州人/大定進)¶
(士厯任州郡以能稱明昌五年爲右諫議大夫章/宗將幸景明宫清暑益謙連上疏極諫鎬王以疑)¶
(忌下獄上怒甚無敢言者益謙論其不可累官尚/書右丞致仕居鄭州纂集衞王事迹時多以衞王)¶
(天命所絶史官就鄭訪之益謙曰衞王行事中才/不及者多矣設欲飾吾言以實其罪吾亦何惜餘)¶
(生朝議/偉之)焦旭(柏鄉人世宗時宫良鄉令平章石琚/薦旭幹能可甄用召爲右警巡使擢)¶
(監察御史章宗初即位太傅克寕等請上出獵旭/奏劾其非上慰諭之爲罷獵明昌中遷都水監以)¶
(治河防勞授西京路轉運使旭性警敏練/達時政與王翛劉仲洙輩世稱能吏云)︹元︺王義¶
<pb:KR2k0009_SBCK_016-57b>¶
(寕晉人有膽智沈黙寡言讀書知大義穆瑚黎兵/至義率衆來歸入覲太祖授寕晉令兼趙州以南)¶
(招撫使時兵亂廢耕所在人相食寕晉東有藪澤/周百餘里中有小堡曰&KR0377;城義曰&KR0377;城雖小而完)¶
(且有魚藕菱芡之利不可失也留偏將守寕晉身/率衆保&KR0377;城由是全活者衆累擢深冀趙三州招)¶
(撫使擊敗金將武仙拔冀州平邢州盜趙大王乃/布教令招集流亡勸率種藝深冀之間遂為樂土)¶
(穆瑚黎改見/順天府人物)王玉(寕晉人長身駢脅多力穆瑚/黎引兵南下玉率衆來附從)¶
(攻拔邢洺磁澤潞諸州攻平陽下太原汾代師還/署元帥府監軍後從史天澤攻敗武仙仙遣人齎)¶
(誥命誘玉妻妻拒曰妾豈可使夫懷二心於國家/仙殺其子玉聞領數騎哭其圍斬數百人而還仙)¶
(遣人追之不敢進皆曰王將軍驍勇我輩非敵也/正定平加慶源軍節度副使子忱幼讀書明敏有)¶
(才識厯官雲南/行省參知政事)陳祐(寕晉人祖忠博究經史鄉黨/尊師之既殁門人諡曰茂行)¶
(先生祐少好學家貧母張氏嘗翦髪易書使讀之/世祖時厯河南衞輝總管累遷浙東道宣慰使所)¶
<pb:KR2k0009_SBCK_016-58a>¶
(至有惠政遇盜死追封河南郡公諡忠定嘗上書/世祖言太平之本有三一太子國本建立宜早二)¶
(中書政本責成宜專三人才治本選/舉宜審事雖未能盡行時論稱之)陳天祥(祐弟/少善)¶
(騎射中統三年李壇叛河南宣慰司以天祥為千/户防遏宋兵事平罷歸居偃師南山躬耕讀書從)¶
(遊甚衆至元中從軍渡江連平興國壽昌之亂二/十一年拜監察御史右丞盧世榮以掊克聚斂驟)¶
(升執政權傾一時無敢言者天祥上疏極言其奸/惡世榮遂伏誅大德中為河南行臺御史中丞上)¶
(章論征西南夷事累數千言不報遂謝病去後拜/中書右丞議樞密院事辭不起卒追封趙國公諡)¶
(文/忠)陳思謙(祐孫警敏好學至順初拜西行臺監察/御史建明八事曰正君道結人心崇禮)¶
(讓正綱紀審銓衡勵孝行紓民力修軍政後拜監/察御史首陳四事皆可其奏詔建報嚴寺思謙謂)¶
(當罷土木以紓民力乃止出為淮西/亷訪使累官御史中丞卒諡通敏)劉安世(柏鄉/人父)¶
(才有篤疾百藥不效安世中夜潛卧墅南石橋氷/上氷融三寸許即以瓶&KR0145;水飲才才曰此水與井)¶
<pb:KR2k0009_SBCK_016-58b>¶
(水殊不同味頗與藥&KR0124;數日病/痊遂近嘆異以為誠孝所感)︹明︺曹鼐(寕晉人少/伉爽有大)¶
(志事繼母以孝聞宣德初由鄉舉授代州訓導乞/劇職自效改泰和典史七年督工匠至京師疏乞)¶
(入試復中順天鄉試明年舉進士第一授翰林修/撰正統五年以侍讀入直文淵閣參豫機務鼐内)¶
(剛外和通達政體大學士楊士奇常病不視事閣/務多決於鼐累遷翰林學士吏部侍郎額森入寇)¶
(扈從至土木及於難景帝立贈吏部尚書文淵閣/大學士諡文襄英宗復位加贈太傅改諡文忠額)¶
(森改見順/天府人物)王詔(趙州人天順末進士擢工科給事/中成化中隆善寺成命授工匠三)¶
(十人為文思院副使詔切諫已與同官奏請起致/仕尚書王竑李秉而斥都御史王越并及宫闈事)¶
(帝大怒召至面詰杖之宏治初以副都御史巡撫/雲南諸夷歸命邊徼安戢召拜南京兵部侍郎未)¶
(上/卒)王誥(臨城人嘉靖進士厯官户部郎中大同兵/變擢誥為知府比至擒首惡數十人悉抵)¶
(之法餘無所問重鎮以安厯遷僉都御史巡撫甘/肅防禦經畫悉中機宜進都御史總督漕運時倭)¶
<pb:KR2k0009_SBCK_016-59a>¶
(人猖獗直犯淮泗誥督率將士分兵夾撃大/破之即休容兵寛租税停買馬威惠並著)趙南¶
　　星(高邑人萬厯進士由汝寕推官厯文選員外郎/方嚴嫉惡上疏陳四大害觸時忌乞歸再起考)¶
(功郎中主京察要路私人貶斥殆盡被嚴㫖落職/名益高與鄒元標顧憲成海内擬之三君光宗立)¶
(累拜都御史慨然以整齊天下為任主大計一如/考功時彈劾無所避人多震慄進吏部尚書鋭意)¶
(澄清起用廢錮君子滿朝中外方忻忻望治而小/人側目魏忠賢矯㫖削籍戌代州卒崇禎初贈太)¶
(子太保/諡忠毅)李標(高邑人萬厯進士厯官禮部侍郎標/師同邑趙南星魏忠賢黨因列之東)¶
(林同志錄中標懼禍引病去崇禎初即家拜禮部/尚書文淵閣大學士標持大體中立無黨時方綜)¶
(核名實過於嚴急標毎劑以和平後/復五疏乞休得請家居卒諡文節)喬若雯(臨城/人萬)¶
(厯進士官禮部主事崇禎九年劾魏廣微陳九疇/等有直聲厯吏部考功員外郎岀為兖州知府聽)¶
(㫁明決豪猾斂迹久之以疾歸士民遮道泣送十/一年臨城失守若雯端坐按劒以待兵入遂遇害)¶
<pb:KR2k0009_SBCK_016-59b>¶
(贈太常/少卿)李讓(趙州人崇禎舉人流賊掠西山鄉民/欲逃讓以忠義勸衆聚保賊至與從)¶
(兄武舉調悉力拒守手刄數賊中流矢死調亦被/殺事聞詔贈讓宛平知縣調都司同知建坊旌表)¶
(本朝乾隆四十一年/並/子入忠義祠)郝奇遇(柏郷人生有至性/崇禎末間都城陷)¶
(語其妻曰我欲死難汝能之乎妻/曰能遂先死奇遇&KR0287;畢飲藥死)¶
　︹本朝︺孫昌齡(寕晉人順治初授吏部考功郎中條議/時事累千百言累遷副都御史奏免正)¶
(定屬邑荒地逋賦卒/詔贈右都御史諡恭憲)魏裔介(柏鄉人順治進/士選庶吉士授)¶
(給事中上疏言六事曰糾邪黨去冗員舉經筵防/叢脞杜侵欺開言路請恤明季殉節諸臣范景文)¶
(等三十人又因星變上十餘疏皆切時政十一年/畿内大水民多流亡疏請救賑時黔省未靖海寇)¶
(時&KR0368;内地裔介密陳用兵機宜多見採納累遷左/都御史條陳時事疏無虛日康熙初加太子太保)¶
(進吏部尚書保和殿大學士以病歸卒於家雍正/十一年入祀賢良祠乾隆二年追諡文毅裔介博)¶
<pb:KR2k0009_SBCK_016-60a>¶
(綜經史著述甚多嘗輯諸史中事論㫁之曰經世/編又有聖賢學知統錄等書弟裔慤官平涼知府)¶
(有孝行著/書亦多)魏櫆祥(柏鄉人由拔貢生授廣西通判/累遷潮州知府康熙十三年總)¶
(兵劉某與續順公沈志祥有&KR0169;乘機激變以刄脅/櫆祥從逆櫆祥曰仕爾所為我惟一死耳遂幽之)¶
(一室櫆祥每日拍案大罵/十指盡血出不食而死)張大高(臨城人有至性/年十五隨父入)¶
(山父為豹搏大高奮救得免事/繼母以孝聞乾隆八年/旌)¶
　︹流寓︺︹宋︺魏廷式(宗城人常客遊趙州&KR0213;於監軍魏咸/美之&KR0351;&KR0351;西素凶咸美知廷式有膽)¶
(力命居之/卒無恙)¶
　︹列女︺︹南北朝︺︹魏︺任城王太妃孟氏(鉅鹿人尚書令任/城王澄之母澄為)¶
(&KR0045;州時率兵出討賊帥張慶真陰結逆黨襲陷羅/城長史韋纉倉卒無計孟乃勒兵登陴激勵文武)¶
(諭之逆順于是咸有奮志親自巡守不避矢石/賊不能克卒以全城事聞勃有司樹碑旌表)︹北¶
<pb:KR2k0009_SBCK_016-60b>¶
　　齊︺李搔妹法行(趙郡人幼好道截指自誓不嫁遂/爲尼所居去鄴二百里往來恒歩)¶
(在路或不得食飲水而已雉&KR0567;馴狎入其山居房/室齊亡後遭時大儉施糜粥於路異母弟宗偘與)¶
(族人孝衡爭地相毁法行曰我有地二家欲得者/任取之何爲輕致忿訟宗偘等慙遂讓爲閒田)¶
　　︹隋︺李士謙姊(平棘人適宋氏/母亡哀毁而死)盧氏(李士謙妻士謙/終開府參軍有)¶
(所贈賻氏一無所受謂州之父老曰參軍生平好/施今雖殁安可違其志哉於是散粟五日以賑窮)¶
(乏世多/賢之)孝女王舜(趙郡王子春之女子春爲從兄/長忻謀殺舜時年七歲妹粲五)¶
(歲璠二歲並&KR0009;食親戚舜陰有復仇之心及長親/戚欲嫁之輒拒不從謂二妹曰父仇不復吾輩雖)¶
(女子何用生爲二妹垂泣惟命各持刀踰牆而入/手殺長忻夫妻以告父墓因詣縣請罪姊妹爭爲)¶
(謀首高祖聞而/嘉之特原其罪)︹宋︺宋綬母楊氏(綬幼爲外祖楊徽/之所器重徽之無)¶
(子家藏書萬卷悉與綬綬母亦知書躬自敎訓以/故博通經史百家文章爲一時所尚及綬官參知)¶
<pb:KR2k0009_SBCK_016-61a>¶
(政事母/尚在)︹明︺杜氏女(趙州人年及笄值寇掠大石橋/突入逼之詈罵不從賊怒刳其)¶
(腹而/死)白璋妻楊氏(柏鄉人璋病亡氏/撫尸慟哭即自縊)白勤妻李氏¶
(柏鄉人年十六邑胥趙權謀欲汚之伺勤遠行遂/入卧内李疾呼詈罵權逸去勤歸訟於官邑令庇)¶
(胥而笞勤李/懣恚自縊死)蔣氏(名安閒臨城訓導蔣&KR0207;女夫殁/守節隨父之任正德六年流賊)¶
(陷臨城入學舍捽&KR0207;及妻李欲殺之女伏暗室聞/之遽出泣言願代親死賊釋&KR0207;及李欲犯之堅拒)¶
(不從賊/怒殺之)趙學書妻劉氏(臨城人嘉靖癸丑流寇至/執其姑氏往救紿賊舍其)¶
(姑即赴/火死)孫昌穀妻張氏(寕晉人昌穀卒張舍殮如/禮幾死者數矣親戚屢勸)¶
(慰之終不可/奪距户自縊)李氏女(隆平人年及笄未嫁崇禎戊/寅為兵所執女堅拒不從兵)¶
(脅以刄女即以刄/自毁其面遂被殺)楊晉妻曹氏(隆平人崇禎戊寅/兵圍城急衆議逃)¶
(避曹&KR0015;曰避將安之庭前井足完吾事矣城陷遂/攜二女入井死同時張爾翮妻馮氏亦偕其女及)¶
<pb:KR2k0009_SBCK_016-61b>¶
(婦王氏冋/赴井死)馮青選妻曹氏(寕晉人青選殁一子方/二歳號泣欲死姒王氏)¶
(勸止之乃强食飲以撫其子崇禎甲申流賊至縣/境曹語其姒曰我少婦不宜于亂世幸姒可托得)¶
(撫育吾子足矣吾將從/夫於地下遂自縊死)¶
　︹本朝︺李淮妻傅氏(高邑人姑病疽醫藥不治氏吮其/毒復&KR0572;天祈以身代姑竟愈後淮)¶
(官翰林卒於京邸聞訃/即哀毁泣血投繯死)王澐女(新城人字隆平張/肯構未嫁夫殁女)¶
(聞即閉門自縊家人奔救得不死送歸夫家守節/舅姑為立嗣女奉養尊嫜訓誨嗣子孝慈兼著雍)¶
(正年間/旌)王公弼妻宋氏(隆平人為强暴所逼不從/被殺同縣王孝兒妻王氏)¶
(胡六兒妻張氏皆/以拒强不辱死)孟晰妻周氏(趙州人夫殁家貧/姑老且病氏事奉)¶
(惟謹同州節婦劉成章妻孫氏周欲可妻孫氏曹/成性妻侯氏劉長久妻王氏孫文玉妻王氏霍夢)¶
(麟妻張氏候綸妻賈氏李守讓妻季氏賈多福妻/宋氏屈恭妻張氏王九信妻趙氏宋桂蘭妻張氏)¶
<pb:KR2k0009_SBCK_016-62a>¶
(張維濬妻宋氏孫振宗妻王氏郭勤學妻尹氏王/鈍德妻李氏李自聞妻陳氏馬照妻李氏白儀恭)¶
(妻石氏馬智妻李氏劉玉先妻姚氏孫亷儒妻田/氏張大振妻白氏劉廷舉妻王氏屈存平妻宋氏)¶
(均乾隆年/間/旌)魏裔訥妾李氏(柏鄉人裔訥官桃源令/暑夜火有嫡孫方卧乳)¶
(媪因火驚走氏入火中抱之出及裔訥殁時命衆/妾改適氏獨涕泣不忍去守志以終同縣節婦魏)¶
(鼐妻邢氏楊道楫妻劉氏白琛妻吕氏劉二京妻/吕氏魏裔京妻王氏魏世恒妻趙氏魏㔤妻趙氏)¶
(馬騰妻韓氏張志仁妻趙氏張文燦妻吕氏白勴/妻賈氏郭進寛妻魏氏魏泰妻王氏王澤永妻趙)¶
(氏趙奎璧妻康氏江鳳時妻張氏江天爭妻李氏/魏之彬妻李氏魏文魁妻李氏均乾隆年間/旌)¶
　　楊溥印妻郭氏(隆平人夫殁姑老氏黽勉以奉甘/㫖姑病親侍湯藥衣不解帶者數)¶
(月撫孤成立守節終身同縣節婦武子俊妻李氏/武安&KR0022;妻王氏張世修妻司氏張拱妻李氏劉文)¶
(耀妻楊氏劉惠妻趙氏馬徳宏妻張氏蕭致祥妻/蘇氏楊錞妻董氏鞏金礪妻王氏趙配命妻李氏)¶
<pb:KR2k0009_SBCK_016-62b>¶
(朱霞妻楊氏曹東銅妻王氏武振妻魏氏趙錦祚/妻張氏趙昇妻蕭氏董宗著妻楊氏董鄴妻喬氏)¶
(李茂林妻史氏李念祖妻張氏張如祥妻趙氏趙/淑曾妻馬氏李好仁妻戎氏楊勝任妻張氏楊俊)¶
(妻賈氏楊偉妻王氏楊威妻王氏武自修妻張氏/楊清妻許氏趙文憲妻徐氏楊貴臣妻岳氏戎西)¶
(山妻王氏喬文星妻張氏宋振妻李氏宋吉妻籍/氏董雍樂妻岳氏岳家旺妻董氏高秉元妻劉氏)¶
(趙巖妻董氏成華國妻曹氏王化妻王氏趙/妻/李氏董莘樂妻王氏張翔妻尹氏張元生妻王氏)¶
(張浤妻馬氏汪炳妻王氏劉世傑妻謝氏張升鰲/妻檀氏成允執妻郭氏趙謙妻國氏李璠妻趙氏)¶
(國祺妻祝氏楊協遠妻張氏謝剛妻趙氏高進美/妻馬氏薛成名妻張氏武名捷妻張氏劉獻珍妻)¶
(馬氏趙晉蘭妻程氏張錫/妻王氏均乾隆年間/旌)楊來喜妻牛氏(高邑人/拒强不)¶
(辱守正捐軀同縣烈婦王天賜妻董氏節婦趙成/龍妻董氏胡熙祚妻吕氏梁文振妻張氏王見禮)¶
(妻申氏牛如奎妻張氏馬祥妻郭氏馮天明妻趙/氏劉之德妻程氏席北院妻王氏平撰妻牛氏張)¶
<pb:KR2k0009_SBCK_016-63a>¶
(宏温妻李氏郭天長妻張氏劉之微妻褚氏李性/善妻焦氏李思方妻魏氏王階雲妻吕氏李際泰)¶
(妻崔氏孫文妻王氏李湛妾宫氏李讓妻/李氏平如均妻張氏均乾隆年間/旌)曹時忠¶
　　妻劉氏(臨城人夫殁姑病以乳哺姑有諷以他適/者因斷髪自矢值歲饑自食糠而舅姑甘)¶
(㫖不缺同縣節婦李之碩妻王氏和聚業妻楊氏/李之奇妻張氏趙芙妻潘氏郝自得妻陳氏李從)¶
(孝妻王氏烈女劉行科女東姐烈婦楊曰旦/妻李氏米可達妻陳氏均乾隆年間/旌)孫壆¶
　　妻劉氏(寕晉人夫殁絶食三日親族以姑老且病/勸之因奉姑守志姑殁既葬氏仰天嘆曰)¶
(可以行吾志矣縊而救甦者數次乃以齒斷舌明/必死家人將進藥餌氏乘間取刀剖腹死同縣節)¶
(婦孟潤妻李氏媳王氏李貴中妻趙氏王明嗣妻/張氏趙國相妻李氏李佩妻李氏李嘉珍妻趙氏)¶
(李之密妻孫氏趙元福妻孟氏張希賢妻趙氏羅/可才妻高氏趙瑄妻陳氏趙紹元妻田氏張英妻)¶
(孟氏閻廣嗣妻賈氏馮泌妻高氏鄭天祥妻梁氏/張裕如妻王氏張覲光妻高氏閻如瑚妻睦氏妾)¶
<pb:KR2k0009_SBCK_016-63b>¶
(王氏孫樛妻李氏張七治妻章氏趙三聘妻李氏/張經妻劉氏王推晉妻孫氏王三極妻張氏宋文)¶
(學妻耿氏王燨妻李氏孫喜妻李氏王宸妻鄭氏/胡珍妻薛氏段智妻董氏張之彦妻劉氏李鐸妻)¶
(劉氏宋琢妻姚氏馮如璣妻張氏馮道中妻劉氏/劉進仁妻魯氏曹維屏妻李氏韓肅妻常氏鄭祚)¶
(昌妻王氏柳盛鋕妻陳氏張振祖妻畢氏賈如顔/妻孫氏韓鏞妻屈氏趙天祥妻武氏趙學曾妻杜)¶
(氏趙天瑞妻耿氏張振妻郝氏馮任妻劉氏賈文/瑞妻張氏袁知璧妻武氏張宗舜妻曹氏王允塤)¶
(妻孫氏孫峝妻樊氏王宥妻閻氏楊于朝妻趙氏/陳榮妻徐氏施玉妻馮氏孫炌妻岳氏白楷妻張)¶
(氏張斌照妻喬氏張騰龍妻韓氏孫核妻劉氏耿/蘭妻曹氏王國卿妻杜氏馮慶餘妻周氏馮如愚)¶
(妻劉氏孫塽妻劉氏朱九成妻王氏柳伸妻李氏/高暽妻薛氏蔡良選妻魏氏蔡良忠妻周氏蔡良)¶
(敬妻梁氏鄭祚曾妻董氏鄭國輝妻李氏李光服/妻王氏董建庸妻曹氏羅宗奇妻鄭氏曹爾奇妻)¶
(王氏靳祿妻趙氏李宏章妻鄭氏李兆鳳妻李氏/范達妻楊氏張銘妻章氏張覲陞妻陸氏孫維翰)¶
<pb:KR2k0009_SBCK_016-64a>¶
(妻張氏孟啟祥妻王氏王令名妻耿氏張鳳鳴妻/劉氏董起鳳妻樊氏馮霈妻梁氏樊鑑遠妻劉氏)¶
(陳楷妻江氏高自估妻郝氏曹德華妻尚氏展大/奎妻杜氏王鳳淳妻師氏張鳳翼妻王氏張元勲)¶
(妻姜氏王心泰妻張氏雷天縱妻張氏江可法妻/屈氏史浩妻高氏耿照妻潘氏烈婦史盈倉妻李)¶
(氏均乾隆/年間/旌)顔名魯妻王氏(寕晉人年十九適顔事/舅姑以孝聞至一百八)¶
(歲而終孫曾五世相/聚乾隆年間/旌)高知近聘妻閻氏(趙州人未/婚而知近)¶
(殁氏矢志守貞同州節婦高煥然妻閻氏賈常治/妻劉氏王人龍妻蘇氏睦法孟妻李氏王瑶芳妻)¶
(宋氏均嘉慶/年間/旌)魏翕妻王氏(柏鄉人夫亡守節/嘉慶年間/旌)趙文¶
　　畫妻檀氏(隆平人夫亡守節同縣烈婦/李高氏均嘉慶年間/旌)孫光輝妻¶
　　彭氏(寕晉人守正捐軀同縣烈婦王駱妻賈氏趙/蘭妻李氏節婦王志義妻畢氏均嘉慶年間)¶
(旌)¶
<pb:KR2k0009_SBCK_016-64b>¶
　︹仙釋︺︹唐︺從諗(居趙州觀音院精心元悟受法南泉印/可昭宗時寂諡真際禪師世號趙州古)¶
(佛/本朝雍正中加封/圓證直指真際禪師)︹宋︺張惠明(趙州人結廬中/條山有道術太)¶
(宗詔入内殿封妙濟/大師尋至西嶽尸解)¶
　︹土産︺絲布絁(寰宇記/趙州産)石榴(寰宇記/趙州産)黛(寰宇記趙州産/按舊志載通)¶
(典趙郡貢錦五十疋又唐書地理志/趙州土貢絹今皆不概見謹附記)¶
　　　　　　　　　　　　　　　　　前提調官(臣)沈兆澐恭纂輯¶
　　　　　　　　　　　　　　　　　提調官(臣)王廣蔭恭覆輯¶
　　　　　　　　　　　　　　　　　校對官(臣)賀式韓恭　校¶
　　　　　　　　　　　　　　　　　前校對官(臣)李孚忠恭覆校¶
<pb:KR2k0009_SBCK_016-65a>¶
