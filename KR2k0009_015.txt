# -*- mode: mandoku-view; -*-
#+TITLE: 大淸一統志
#+DATE: 2015-09-12 00:14:58.016229
#+PROPERTY: ID KR2k0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB06n0597-2237嘉慶重修一統志-第二千二百三十七册.
<pb:KR2k0009_SBCK_015-1a>¶
大清一統志¶
　遵化&KR0033;隸州(在&KR0033;隸省治東六百三十里東西距一/百六十里南北距二百二十八里東至)¶
(永平府灤州界九十里西至順天府薊州界七十/里南至順天府寕河縣界海口二百十里北至羅)¶
(文峪關十八里東南至永平府樂亭縣治二百八/十里西&KR0047;至順天府寶坻縣治一百八十里東北)¶
(至喜峯口關二十里西北至馬蘭峪六十里本州/境東西距一百二十里&KR0047;北距七十里東至永平)¶
(府遷安縣界五十里西至薊州界七十里南至豐/潤縣界五十里北至羅文峪關二十里東南至豐)¶
(潤縣界七十里東北至喜峯口一百二十里西南/至玉田縣界七十里西北至馬蘭峪六十里自州)¶
(治至/京師/三百二十里)¶
　︹分野︺天文尾箕分野析木之次(宋史中台下星主冀/遵化分野永平志遵)¶
(化分野當尾七度清𩔖天/文分野書謂在尾六度)¶
<pb:KR2k0009_SBCK_015-1b>¶
　︹建置沿革︺禹貢冀州之域有虞分爲幽州地周屬幽¶
　　州爲燕地封召公(見輿圖/要略)春秋爲無終子國燕昭¶
　　王置漁陽郡秦始皇帝并燕爲右北平漢置徐無¶
　　俊靡二縣屬右北平郡後漢因之晉移北平郡治¶
　　徐無後省俊靡入之後魏太平眞君七年郡廢以¶
　　縣屬漁陽郡北周省徐無入無終唐爲玉田縣地¶
　　五代唐始置遵化縣屬薊州(按州志謂唐天寶元/年改薊州爲漁陽置)¶
(遵化縣今考元和郡縣志無之惟此/爲平州置馬監蓋誤以後唐爲唐也)遼重熙中於¶
　　縣置景州清安軍(一曰清/武軍)宋宣和四年賜名灤川¶
　　郡金廢州以縣屬薊州元明因之(明並設三衞一/所遵化衞東勝)¶
<pb:KR2k0009_SBCK_015-2a>¶
(右衞忠義中衞寛河守/禦千户所/國初並裁)¶
　　本朝康熙十五年以¶
陵寢重地升縣為州屬順天府乾隆八年升為&KR0033;隸州以¶
　　　永平府所屬之玉田豐潤二縣來屬領縣二¶
　　　玉田縣(在州西南三十里東西距七十五里南北/距一百二十里東至豐潤縣界三十里西)¶
(至順天府薊州界四十五里南至順天府寕河縣/界九十里北至州界三十里東南至豐潤縣界五)¶
(十三里西南至順天府寶坻縣界四十二里東北/至州界四十四里西北至薊州界五十二里在春)¶
(秋時為大鹵之區漢為右北平郡無終縣地隋末/改無終縣為漁陽縣唐武德二年分漁陽别置無)¶
(終縣貞觀元年省乾封二年復置屬幽州萬嵗通/天元年改曰玉田神龍元年改屬營州開元四年)¶
(還屬幽州八年復屬營州十一年又屬幽州十八/年改屬薊州遼因之宋宣和六年於縣置經州七)¶
<pb:KR2k0009_SBCK_015-2b>¶
(年入金州廢縣仍屬薊州元明因之/本朝初屬/順天府雍正三年改屬永平府乾隆八年改屬遵)¶
(化/州)豐潤縣(在州東南七十里東西距七十三里南/北距二百五十里東至永平府灤州界)¶
(三十里西至玉田縣界四十三里南至海二百里/北至州界五十里東南至灤州界一百二十里西)¶
(南至順天府寶坻縣界一百里東北至永平府遷/安縣界六十里西北至州界五十里漢置土垠縣)¶
(屬右北平郡後漢移郡來治晉移郡治徐無以土/垠屬之後魏郡廢二縣改屬漁陽郡北齊廢土垠)¶
(後周又省徐無唐為玉田縣地金泰和中始分置/豐閏縣屬薊州元至元二年省入玉田四年復置)¶
(明洪武初改閏曰潤/本朝康熙十五年改屬遵/化州雍正三年改屬永平府乾隆八年仍屬遵化)¶
(州)¶
　︹形勢︺羣川繞其東南重山阻其西北於京師有臂指¶
　　之勢(遵化/舊志)地雄脈遠鞏¶
<pb:KR2k0009_SBCK_015-3a>¶
皇朝億萬載之基(遵化/新志)¶
︹風俗︺性緩尚儒仗氣任俠(九域/志)人多技藝秀者讀書¶
　　次則騎射耐勞苦(隋書地/理志)人性寛舒沈摯多材自¶
　　古多豪傑之士蹈禮義而服聲名(輿圖/備考)土厚水甘¶
　　俗尚義勇人多豪俠習於戎馬(元/志)風俗樸茂敦尚¶
　　節義(宋范鎭/幽都賦)¶
︹城池︺遵化州城(周六里有奇門四濠廣三丈唐時土/築明洪武十一年甃甎嘉靖萬厯年)¶
(閒屢修/本朝順治九年修康熙五/十年乾隆十六年四十九年重修)玉田縣城(周/四)¶
(里有奇門三本土築明成化三年甃甎崇禎八年/修/本朝乾隆十五年修二十九年四十四年重)¶
(修)豐潤縣城(周四里有奇門四濠廣二丈舊土築/明正統十四年甃甎嘉靖隆慶崇禎)¶
<pb:KR2k0009_SBCK_015-3b>¶
(年閒俱修/本朝乾隆十七年/修二十九年四十八年重修)¶
　︹學校︺遵化州學(在州治西南金正隆初建元大德元/年修明代厯有修葺/本朝順治四)¶
(年以來屢修入/學額數十八名)玉田縣學(在縣治西遼乾統中建/明嘉靖中改建西關外)¶
(萬厯六年移於此/本朝以/來屢修入學額數十五名)豐潤縣學(在縣治東/南金大定)¶
(中建明洪武中修/本朝以來屢修入學額數二/十三名/按/文廟中有古鼎重五十斤埤海)¶
(及隨隱漫錄以為劉宋孝建元年八月二日作/以享太廟者長安客話云或以為商時物也)燕¶
　　山書院(在州城内/本朝乾隆/三十九年即義學改建)浭陽書院(在豐潤/縣城内)¶
(南偏/本朝乾隆十九年/即舊營田觀察使署改建)¶
　︹户口︺(原額人丁一萬二千六百四十四今滋生男婦/大小共七十萬二千三百一十六名口計一十)¶
(萬九千七/百一户)¶
<pb:KR2k0009_SBCK_015-4a>¶
　︹田賦︺(田地一萬八千八百九十七頃八十七畝二分/有奇額徴地丁正雜銀二萬五千六百四十三)¶
(兩)¶
　︹山川︺¶
昌瑞山(在州西北七十里本名豐臺嶺/賜名鳳臺山康熙二年封爲/本朝初/昌瑞山山)¶
(脈自太行來重岡疊阜鳳翥龍蟠嵯峨數百仭前/有金星峯後有分水嶺諸山聳峙環抱左有鮎魚)¶
(關馬蘭峪右有寛佃峪黃花山千巖萬壑朝宗迴/拱左右兩水分流夾繞俱匯於龍虎峪崇隆鞏固)¶
(洵/國家億萬年鍾/祥福地謹詳載首卷)勝水峪(在/昌瑞山石麓/砂抱水環局尊脈貴)¶
(氣勢綿逺篤厚延洪黃圖萬年/之慶凝護於此謹詳載首卷)鐵山(在州東五里/高三十仭横)¶
(亙南北中斷如/峽山石黝黒)景忠山(在州東六十里舊名陰山/高數十里爲境内諸山冠)¶
(明總兵馬永建三忠祠於其上易今名/本朝康/𤋮十六年/聖祖仁皇帝御題靈山秀色四)¶
<pb:KR2k0009_SBCK_015-4b>¶
(字)葡萄山(在州東南三十里/上多葡萄故名)磨臺山(在州東南四/十里高百仭)¶
(頂圓/如磨)南龍山(在州南八里其北有北龍/山兩山相望蜿蜒如龍)釣臺山(在/州)¶
(南十里高百餘仭/下有谿潭可釣)清風山(在州南十七里山甚高/秀登其上則肅爽如秋)¶
(故/名)明月山(在州南二十里高三百仭上有/石穴南北相連望之如明月)筆架山¶
(在州南二十里三峯如筆架左與明月相連中斷/處為小燕口峽有石如臥牛其上杵迹遍滿名曰)¶
(試杵石又桃花山在州&KR0047;二/十五里重山疊嶂上多桃樹)白冶山(在州南五十/里俗傳上有)¶
(白冶子/鑄劎處)靈靈山(在州南五十里高九百仞邱壑/盤鬱巖洞幽勝上有靈靈寺)夾¶
　　山(在州西南四十里兩山相夾高數百仞山東/面懸崖為水門口峽州境諸水匯流岀此)蒼¶
　　山(在州西南六十五里棃/河及諸水匯流於其前)關山(在州西三十里/以近邊關故名)岈¶
　　髻山(在州西北二/十里高千丈)舍身臺山(在州東北二十五里/高千仞昔有僧人捨)¶
<pb:KR2k0009_SBCK_015-5a>¶
(身於山礀/中因名)五峯山(在州東北二十五里山/勢磅礴五峯突起故名)鳳山(在/州)¶
(東北二十五里其形如鳳相近/有瑤峯山白石璀璨如列瓊瑤)乳山(在州東北三/十里山形如)¶
(乳州治發/脈於此)三臺山(在州東北九十里盤曲三層又/東北二十里為大團亭山其北)¶
(又有小團亭山皆/州境之險要也)松亭山(在州東北一百二/十里上多古松)圍子¶
　　　山(在玉田縣東四十里/四周延迤如椅故名)蜂山(在玉田縣西三十里/又西十里有螺山盤)¶
(旋如螺下有/泉可資灌溉)樂臺山(在玉田縣西北十/八里藍水源岀此)燕山(在玉/田縣)¶
(西北二十五里接豐潤縣界自西山一帶迤𨓦東/來延袤數百里抵海岸為中外巨防宋蘇轍詩所)¶
(謂首銜西山麓尾掛東海岸者也晉書咸康四年/石虎攻段遼遼北平相陽&KR0073;登燕山以自固即此)¶
(水經注庚水逕燕山懸巖之側有石鼓去地百餘/丈望若數百石囷有石梁貫之鼓之東南有石人)¶
(援桴狀同擊勢/按縣志别載石鼓山在縣西北/二十五里相傳唐太宗東征聚兵擊石聲如鼓故)¶
<pb:KR2k0009_SBCK_015-5b>¶
(名攷其方向即水經注所云石鼓也方/輿路程考辨兩見之悞今附注於此)龐山(在玉/田縣)¶
(西北二十五里四崖壁立亦名旁山名/勝志旁山南即種玉山也旁為石鼓)聖水盤山¶
(在玉田縣西北三十里/有水一區最甘美因名)文龍山(在玉田縣西北三/十里山之陽有三)¶
(泉瀠洄如瀑多茂林綠陰覆翳盛夏不暑西峯環/拱岀山之右東望龐山諸峯秀削駢列為縣境最)¶
(勝處蓋燕山/之別隴也)白山(在玉田縣西/北四十里)麻山(在玉田縣北/十五里一名)¶
(古谿山與龐/山岡隴相接)九峯山(在玉田縣北二十里山有九/峯並峙相近有洞山山有石)¶
(洞)徐無山(在玉田縣東北二十里後漢建安中田/疇入徐無山營深險平敞地而居之十)¶
(一年曹操伐烏桓令疇為鄉導上徐無山岀盧龍/水經注庚水南流厯徐無山開山圖曰山岀不灰)¶
(之木生火之石注其木色黒似炭而無葉有石赤/色如丹以二石相磨則火發以然無灰之木可以)¶
(終日今/無之)小泉山(在玉田縣東北二十里有泉出石/罅閒相近為大泉山舊亦有泉今)¶
<pb:KR2k0009_SBCK_015-6a>¶
(淤)無終山(在玉田縣東北三十里詳見薊州/按/玉田以無終種玉得名古為無終縣則)¶
(取山以名縣可知今志以山去薊州近而距玉田/遠故入無終於薊州翁同而於玉田亦附見無終)¶
(今仍舊志/兩見焉)中山(在玉田縣東北三十里無終山之/南相近曰常山其西有天橋峪)¶
　　　朝月山(在豐潤縣東八十里兩峯突起有洞圓徹/如新月因名其南為古石城山狀如石鼓)¶
　　　唐山(在豐潤縣東南四十里/石可煅灰以給陶冶)車軸山(在豐&KR0243;縣南/十里孤圎而)¶
(高若臥/轂然)鴉鶻山(在豐潤縣西北二十里高數百丈/中有二石穴俗呼孟家洞趙家洞)¶
(山西北有狼山管山對峙中有路/通遵化謂之狼山營亦名兩山口)靈應山(在豐潤/縣西北)¶
(四十里懸崖壁立石畔有泉噴沫/而下注於流沙河上有石洞二)党峪山(在豐潤/縣西北)¶
(五十里屹若高/臺旁方而頂平)枇杷山(在豐潤縣北三/里勢甚平廣)王化山(在/豐)¶
(潤縣北/五里)金窰山(在豐潤縣北二十六里𫝑極險峻/腰有石洞壁閒宛如門扇而又可)¶
<pb:KR2k0009_SBCK_015-6b>¶
(開相傳昔嘗產礦因/名其頂有路通行旅)陳宫山(在豐潤縣北七十里/東西綿亙數十里東)¶
(臨還鄉河西接黃土/嶺山南有峯曰華山)念經峪山(在豐潤縣東北其/山危峻㵎谷逶迤)¶
(多產/榛)馬頭山(在豐潤縣東北四十五里有/數峯最高一峯狀若馬首)偏崖山¶
(在豐潤縣東北五十里東峻西低有/崖壁立高數百仭相近又有水頭山)崖兒口山(在/豐)¶
(潤縣東北八十里衆峯連亙東斷為/崖兒口有水自崖岀是為還鄉河)腰帶山(在豐/潤縣)¶
(東北八十里還鄕河東山腰有白石一帶望之若/白雲橫亙故名其南百餘歩有白崖如屋下一竇)¶
(深尺許泉流其/中名曰靈泉)蘆兒嶺(在州東五十里與遷/安縣接界棃河出此)龍門¶
　　峽(在州南十里其山上合下開開處高六丈許水/自懸崖傾瀉而下穿石城奔盪之聲轟然若雷)¶
　　龍虎峪(在州西南/六十里)馬蘭峪(在州西北六十里/昌瑞山東)寛佃¶
　　峪(在州西北六十里/昌瑞山西)城子峪(在州北/十二里)片石峪(在州/東北)¶
<pb:KR2k0009_SBCK_015-7a>¶
(十二里州北五里/河出此口西南流)楸子峪(在玉田縣石鼓山之後/林木叢茂峯巒環繞為)¶
(邑之/勝)鎭虎峪(在玉田縣北三十/里中有鯉魚洞)烏龍洞(在玉田縣/北十一里)¶
(麻山西&KR0047;洞中/盤曲深二三里)灤河(在州東七十里源出獨石口/外自潘家口流入州境又百)¶
(八十里至遷安縣詳見/永平府志一名灤江)棃河(在州南十里源出遷/安縣界蘆兒嶺經州)¶
(界西&KR0047;流七十里與諸水合名曰合河一名張子/河入薊州界名沽河即薊州運河之上流也自是)¶
(復由寶坻縣至小河口入玉田縣境南流入/寕河縣界/本朝乾隆二十八年修濬築隄)鹿角¶
　　　河(在州西南七十里其地窪下向苦水患/明縣令辛志登開渠洩之遂成膏腴)清水河¶
(在州西六里源岀口外自沙/坡峪流入經州西流會沙河)湯河(在州西五十里/源出口外自馬)¶
(蘭關流入南流至水門口會沙河入棃河水經注/温泉水出北山谿即温源也其水&KR0047;流百步便伏)¶
(流於地下水盛則通注灅水州志又有魏家河/在州西北五十里源岀鮎魚關外南流合湯河)金¶
<pb:KR2k0009_SBCK_015-7b>¶
　　　泉河(在州西源出馬蘭關外西南流至薊州東馬/伸橋入棃河亦曰淋河/按水經注藍水出)¶
(北山東屈而南流經無終縣故城東南入灅/水疑即此舊志謂淋河即棃河之譌非是)興龍¶
　　　口河(在州西北十三里天台水/所匯流也南流亦入棃河)冷觜頭河(在州西/北二十)¶
(五里源岀口外自冷觜頭/口流入經州西會沙河)沙河(源出州北馬蹄峪/南流至州城東折)¶
(而西經南關又西會諸水入水門口歸棃河/按/舊志謂沙河在州西有十派總名十河一支自小)¶
(寨峪一支自千家峪一支自白棗峪一支自馬蹄/峪二支自羅文峪十派既不能悉數而出羅文峪)¶
(者俗別稱十河各志亦有以十河沙河分別者且/羅文在馬蹄之西今十河出羅文峪云在州西猶)¶
(可若沙河出馬蹄峪繞州域東&KR0047;流云在州西亦/不合蓋緣州北邊牆萬山重疉境内諸水皆源於)¶
(此而下流貫注往往彼此互名遂難條分支析耳/至舊志又以沙河為即古灅水水經注灅水出俊)¶
(靡縣東南流世謂之車軬水又東南流與温泉水/合又東&KR0047;逕石門峽考俊靡故城在今州治之西)¶
<pb:KR2k0009_SBCK_015-8a>¶
(北今沙河與温泉本匯流入棃河石門峽亦疑即/今之水門口其說似皆可據惟沙河大勢向西南)¶
(行與酈注東南流之說/不甚相合存以備攷)十河(源出州北甘家峪羅/文峪二源匯合西南)¶
(流與清水河合下/入水門口歸棃河)五里河(在州北出片石峪口經/州西南流入水門口)¶
　　　陡河(在豐潤縣東&KR0047;三十里源出遷安縣之館山/由牤牛河橋入縣東北境西至灤州復自灤)¶
(州望馬臺南繞縣東南之石橋水勢縈折/本朝/雍正五年興修營田築圍開渠十二年増築隄工)¶
　　　韓城鎭河(在豐潤縣南五十里韓城鎭源岀車軸/山流經鎭北又西流十餘里入漫泊會)¶
(還鄉/河)黒龍潭河(源出豐潤縣西南三十里之黒馬/甸水由地中出南流逕西淮沽與)¶
(泥河會下流入薊運河其尾流舊以地勢稍高致/有淤阻/本朝乾隆二十年於故道之東别濬一)¶
(河以資利導嘉慶十二年重加挑濬/按泥/河源出縣南泥河莊至東淮沽入黒龍潭河)還鄉¶
　　　河(源出遷安縣西黃山西南流經豐潤縣西五里/又西&KR0047;經玉田縣東南四十里下流至寶坻縣)¶
<pb:KR2k0009_SBCK_015-8b>¶
(界入薊運河/垠縣北陳宫/即古巨梁水也水經注巨/山西南流逕觀雞山謂之/梁水岀土/觀雞水又)¶
(西逕土垠縣故城西在會寒渡水又南㵎于水注/之又東南右合五里水亂流入於鮑邱水通志還)¶
(鄉河亦名雲浭水源出遷安縣黄山麓一泉涌出/匯為方塘澄碧中噴珠纍纍西流成河水勢甚駛)¶
(至崖兒口入/北至張官屯/豐&KR0243;之/入玉田/東北界又西流紆經豐潤城/縣之東南界又西南至蠻子)¶
(營沙流河自北來入之逕雅鴻橋復/官屯分為二股一西南至盛家莊入/折而南至趙/薊運河一南)¶
(流逕豐臺鎭至江潢口入薊運河明嘉靖四十/年詔濬豐潤還鄉河轉運太平等寨軍餉於北/五/齊)¶
(莊張官屯雅鴻橋設三閘以瀦水蓋京東之巨浸/也然自雅鴻橋以下河窄流紆毎夏秋雨集水潦)¶
(迸入輒有決溢之患/本/於劉欽莊王木匠莊河流/朝雍正四/灣曲處各/年怡賢親王/開&KR0033;河隄岸)¶
(由/以/是數十里沮洳之地皆成膏壤/按新舊志皆/還鄉河為浭水今考水經注庚水出徐無北寨)¶
(中至北平入鮑邱水蓋即今薊州之/河在其南與水經注巨梁水合諸志/沽河也還鄉/舍巨梁而目)¶
<pb:KR2k0009_SBCK_015-9a>¶
(為浭/水誤)沙流河(在豐潤縣西四十里源出縣西北五/十里黨峪山下南流經兩山口又西)¶
(&KR0047;流入/還鄉河)雙城河(在玉田縣東二十五里源出縣東/北常山旁無隄堰每汎溢為害明)¶
(萬厯中嘗濬渠引入還鄉河/本朝嘉慶十六年重加挑濬)采亭橋河(在玉田/縣西二)¶
(十里源出三樂臺山西流會螺山寺泉又西南入/寶坻縣薊運河其水清冽而泥藍於靛亦名藍水)¶
(水經注藍水岀北山東屈而南流逕/無終縣故城東故城無終子國也)縈輝河(在玉/田縣)¶
(東北本名小泉河源出小泉山繞城東而&KR0047;合孟/家泉光沙泉又西&KR0047;至寶坻縣界入薊運河/本)¶
(朝嘉慶二十三年/帝鑾輿經此/仁宗睿皇/賜名縈輝河)海子(在州西/南四十)¶
(里縱廣十數里為湯棃/二河下流遇旱則涸)樓子湖(在州南十三里縱/廣七里產蓮茨)¶
　　觀雞水(在豐潤縣北水經注觀雞水西南流右/合區落水岀縣北山東南流入巨梁水)寒¶
　　渡水(在豐潤縣東北水經注巨梁水逕土垠縣故/城西左會寒渡水水出縣東北西南流至縣)¶
<pb:KR2k0009_SBCK_015-9b>¶
(右注/梁河)㵎于水(在豐潤縣東北水經注梁河又南㵎/于水注之水岀東北山西南流逕土)¶
(垠縣故城東西/南流入巨梁水)聖水庵泉(在州桃花山下水味甘/冽其側有芳樹石室相)¶
(傳有老衲憫僧遠/汲勞苦咒而得泉)涌珠泉(在州東南鐵厰北二里/許一名聖水泉平陸積)¶
(石泉自石罅中岀涌/流如珠可引以灌田)茂公泉(在州西北十八里亦/有灌溉之利一名劒)¶
(泉)湯泉(在州西北四十里福泉寺山下寛平約半/畝泉水沸岀隆冬如湯旁引為浴池)¶
(聖祖仁皇帝每經/臨幸有/御製温泉行)孟家泉(在玉田縣東/五里自小泉)¶
(至孟家泉僅數里凡一百二/十餘折兩泉合流注雅鴻橋)光沙泉(在玉田縣南/三里泉涌沙)¶
(出淨細光明土人每取以攻玉文/冬月水中煖氣如霧亦名煖泉)螺山寺泉(在玉/田縣)¶
(西四十里流/入采亭橋河)醴泉(在豐潤縣/北水甚甘)神惠井(在豐潤縣南/韓城鎭一里)¶
(許居民耕田得古甎井汲其水有藥氣病者禱飲/之輒愈千里外爭趨汲焉土人因築藥王廟於其)¶
<pb:KR2k0009_SBCK_015-10a>¶
(地)龍泉井(在豐潤縣北陳宫山南一石鑿成泉水/涌岀每六月後即滿且溢至冬乃止又)¶
(曰溢/泉水)靈泉井(在豐潤縣東北名勝志靈泉井水岀/腰帶山南百餘步上有石屋竇深尺)¶
(許泉注其中西為大/嶺山行旅所經也)¶
　︹古蹟︺徐無故城(在州西漢置縣水經注庚水逕徐無/縣故城東土地記右北平城東北一)¶
(百十里有徐無城後周省入無終後唐始置遵/化縣遼史地理志遵化縣本唐平州買馬監也)俊¶
　　靡故城(在州西北漢置縣東晉後廢後/漢書注俊靡故城在漁陽縣北)無終故城¶
(今玉田縣治為漢無終縣之東境隋為漁陽縣地/唐分置無終縣於此舊唐書地理志武徳二年分)¶
(漁陽置無終縣貞觀元年省乾封二年於廢無終/縣置無終萬嵗通天二年改為玉田寰宇記縣在)¶
(薊州東南八十里/按漢置無/終縣在今薊州此無終蓋唐置)清州故城(在玉田/縣境蔡)¶
(絛北征紀實本朝與遼人文移在兩界對境謂之/關報金人滅遼我師於玉田縣築一州曰清州以)¶
<pb:KR2k0009_SBCK_015-10b>¶
(對平州相與/通使人之路)土垠故城(在豐潤縣東漢置縣北齊/廢後漢書耿弇傳注土垠)¶
(故城在今平州西南方輿紀要土垠廢縣在豐潤/縣西北六十里縣志南關城在縣東十里即土垠)¶
(故/城)永濟故縣(今豐潤縣治金史地理志薊州有永/濟縣大定二十七年以永濟務置未)¶
(詳何年廢又領豐閏縣泰和閒置/按元縣尹孫/慶瑜豐閏縣記曰古薊界曰永濟務左控孤竹右)¶
(接無終溟渤浮於前醴泉鎭於後金大定閒始改/務爲縣泰和初更名曰豐閏地方數百里開創以)¶
(來庚辰之嵗改縣爲閏州至元初併入玉田未周/&KR0010;邑人以豐閏實東西要衝去玉田遼遠詣省部)¶
(陳理縣得仍舊據此則豐閏即永濟縣所改元代/又嘗置閏州也金元志俱不及此蓋闕略多矣)¶
　　平安城(在州西南五十里周圍五里有平安城鋪/路出玉田縣名勝志相傳唐太宗征遼遘)¶
(疾經此旋/愈故名)鹽城(在州北方輿紀要唐守捉城也唐/志岀薊州雄武軍東北行百二十)¶
(里至鹽城守捉又東北渡灤/河或以爲即漢滑鹽縣恐誤)徐太傅城(在州東北/喜峯口名)¶
<pb:KR2k0009_SBCK_015-11a>¶
(勝志喜峯口關東北有小城相傳明徐達所築/嵗久彌堅逺望如碧玉懸崖陵聳人迹希邈)北¶
　　平城(在玉田縣界水經鮑邱水東逕右北平郡故/城南土地記薊城東北三百里有右北平城)¶
(括地志漁陽縣東南七十里有北平城以/燕山為板築/按此秦所置北平郡治也)開平城¶
(在豐潤縣東南四十里與/灤州接界設有把總駐守)故遵化衞(在州治南明/洪武十年建)¶
(又東勝右衞在遵化衞西忠義中衞在/州治東南皆於永樂元年建今俱裁)故興州左¶
　　屯衞(在玉田縣東南一百四十里又有故興州前/屯衞在豐潤縣西皆明永樂中自大寕移於)¶
(此以上諸衞/本/朝順治九年裁)豐閏署(元史兵志至元二十二/年立豐閏署於大都路)¶
(薊州之豐閏縣為户八百三/十七為田三百四十九頃)御林(在玉田縣界郭/造卿碣石叢譚)¶
(金世宗大定二十年正月以玉田縣行宫地偏林/為御林大定灤為長春淀有長春宫其殿曰芳明)¶
(二十四年正月如長春官春水二十六年正月如/長春宫春水二十七年正月如長春宫春水其後)¶
<pb:KR2k0009_SBCK_015-11b>¶
(章宗如春水改都南行宫為建春又改遂城行宫/為光春而長春不書矣/按縣志有偏林無長春)¶
(淀偏林未詳/距縣境里數)種玉田(在玉田縣北三十里相傳即/陽雍伯種玉處詳見薊州無)¶
(終/山)鐵冶廠(在州東南六十里城小而堅元時置冶/於沙坡峪明宣徳中移松棚峪正統三)¶
(年復置廠於/此萬厯中罷)田疇宅(在玉田縣東/北徐無山)帛仲理丹竈(在/玉)¶
(田縣無終山水經注無終山帛仲理合神丹處又/於是山作金五千斤以救百姓縣志帛仲理遼東)¶
(海州人隱無終/山有丹竈遺址)八角亭(在州治砌石為之明總兵/戚繼光所建/本朝)¶
(聖祖仁皇帝有/御製八角亭詩)望馬臺(在豐潤縣西閻家鋪/縣志唐太宗征高麗)¶
(屯兵於此南有神馬黒色時飲於潭尉遲敬德聞/之築臺以望遂計得之至今黑馬甸深潭猶在有)¶
(石碑墮於水不可考臺南/有黑馬寺去城三十五里)今公邨(在豐潤縣西十/五里相傳宋楊)¶
(業屯兵拒/遼於此)謊糧坨(在豐潤縣西北十五里相/傳唐太宗征遼時所築)¶
<pb:KR2k0009_SBCK_015-12a>¶
大清一統志¶
遵化直隸州(二)¶
︹關隘︺馬蘭關(在州西北七十里有城在關&KR0047;十里舊/志關外六十七里有牽馬嶺與此相為)¶
(犄角方輿紀要馬蘭峪東為鮎魚石關又東為大/安口明一統志馬蘭峪關在遵化縣北自是而東)¶
(凡三十一關口至大喜峯口其閒差大者曰沙坡/峪口曰羅文峪口曰松棚峪口曰龍井兒關曰潘)¶
(家口曰團亭寨四鎮三關志馬蘭峪關砦二十五/里東自石崖嶺寨西至峩嵋砦延袤二百三十六)¶
(里/本朝初專設副將一員守此雍正五/年以/陵寢重地特設總兵官駐防)鮎魚關¶
(在州西北五十里鳯凰山東十里馬蘭關東第二/關口也下有營在關南五里今設把總/聖)¶
(祖仁皇帝有/御製鮎魚關詩)大安口關(在州西北三十里鮎/魚關東有下營在口)¶
(&KR0047;五里設把總戍守又東有冷觜頭堡在州北/二十五里沙坡峪堡山寨峪堡在州北二十里)羅¶
<pb:KR2k0009_SBCK_015-12b>¶
　　文峪關(在州北十八里山寨堡東馬蘭峪東第十/四關口也有堡其&KR0047;有下營其北五十九)¶
(里曰窟窿山又北七里曰神山嶺又北十三里曰/馬白川又北十一里曰石夾口又有三道嶺寨在)¶
(羅文峪東/本朝康熙九/年設防禦及把總駐防)千家峪口關(在州北二/十里羅文)¶
(峪西又東有馬蹄口天心砦/堡白棗峪去州四十五里)洪山口關(在州北少/東五十里)¶
(白棗峪東有城其内即松棚營又東/為西常峪口東常峪口接潘家口)潘家口關(在/州)¶
(東北六十里洪山口東/接遷安縣界詳見遷安)半壁山巡司(在州北五十/里/本朝乾)¶
(隆元年設/巡司於此)石門鎮(在州西五十里水經注灅水東/&KR0047;過石門峽山高嶄絶壁立洞)¶
(開俗稱石門口方輿紀要石門鎭在薊州東六十/里宋宣和五年遼蕭幹敗宋兵於石門鎮陷薊州)¶
(侵掠燕城為郭藥師所敗今為石門鎮驛宣德三/年征烏郎罕自石門驛出喜峯口是也/本朝乾)¶
(隆二年設州同駐此/烏/郎罕舊作兀良哈今改正)松棚營(在州東北三十/五里舊有都司)¶
<pb:KR2k0009_SBCK_015-13a>¶
(駐守今/設千總)㵎河營(在豐潤縣&KR0047;海濱有/把總駐守屬玉田營)韓城堡(在豐/潤縣)¶
(南五十里金史玉/田縣有韓城堡)崖兒口(在豐潤縣東北山下又/縣西有馬家窩俱設巡)¶
(司明洪/武中裁)越支鹽&KR0163;(在豐潤縣&KR0047;一百里東接濟氏/西北至斗沽接寶坻縣蘆臺場)¶
(廣袤二百/四十里)遵化驛(在州治西門外明崇禎二年廢/本朝復移置州治東又石門)¶
(驛在州東六十里明洪武中置/本朝乾隆二年/栽/按玊田縣西關舊有陽樊驛明嘉靖中置豐)¶
(潤縣南門外舊有義豐驛明洪武中置/嘉靖二年移置縣東三十里今並廢)¶
　︹津梁︺梨河橋(在州南六十里元中統中/建今河漸北徙橋亦就圯)五里橋(在州/西三)¶
(里明景/泰閒建)亮水橋(在玉田縣東三十里兩家店之東/當雙城河下流兩岸陡削中多淤)¶
(泥舊建木橋以渡/本/朝順治年間改建石橋)永濟橋(在玊田縣東南四/十里草橋屯邑人)¶
(王詔/修)豐臺橋(在玉田縣西南一百里橋東屬豐/潤橋西屬寶坻有管河主簿駐此)還¶
<pb:KR2k0009_SBCK_015-13b>¶
　　鄉橋(在玉田縣西南一百里舊志宋徽宗北狩時/經此見河水西流忽動還鄉之思因名後因)¶
(山水暴漲石橋衝壞故秋冬水涸/束草搆木為橋春夏設舟以渡)采亭橋(在玉田/縣西二)¶
(十里金學士楊繪/建采亭其字也)雅鴻橋(在豐潤縣西四十三里/與玉田縣接界還郷河)¶
(至此與梨河合舊設管河縣丞/本/朝嘉慶十二年裁改設主簿駐此)¶
　︹陵墓︺︹周︺燕昭王墓(在玉田縣之無終山九州記古漁/陽北無终山上有燕昭王冢今無)¶
(考)︹唐︺姜將軍墓(在豐潤縣唐山之麓縣志將軍仕/唐清泰閒鎮榆關碭石有縣曰石)¶
(城即今開平衞唐山麓有水曰唐溪北接浭陽南/連滄海時有蛟龍為害觸岸潰崖波濤洶湧居民)¶
(苦之將軍提劒斬蛟於溪上民以為神及殁/葬於山嶺民思其功建廟溪側以時祭焉)︹遼︺太¶
　　子墓(在州城東南十里有/㫁碑剝蝕不能辨)韓昌墓(冒字延夀遼大/都督墓在玉田)¶
(縣之東南旁有豐碑高二丈許字/畫剝蝕僅得其時代姓名官職)︹元︺莽喀岱墓(在/州)¶
<pb:KR2k0009_SBCK_015-14a>¶
<pb:KR2k0009_SBCK_015-15a>¶
<pb:KR2k0009_SBCK_015-16a>¶
(三年/修)宏法寺(在豐潤縣治西唐顯慶元年建金泰/和五年元至大四年相繼重修明初)¶
(有古鐘甚大自還鄉河流/下居民取之建樓懸於寺)沙巖寺(在豐潤縣西十/五里縣志寺唐)¶
(時建燕山叢錄中有十三級塔洪武中有/雲霧䕶塔三日遂失所在今遺址尚存)甘泉寺¶
(在豐潤縣北二十里元至正中建雙峯壁立/一水練横松檜森然卉叢幽芳亦勝㮣也)觀雞¶
　　寺(在豐潤縣北陳宫山有金大安九年碑水經注/觀雞水東有觀雞寺寺有大堂甚高廣可容千)¶
(僧名勝志觀雞寺在縣北四十/里俗傳峯頂有金雞之瑞故名)翠峯寺(在豐潤縣/北五十里)¶
(水路村金貞祐&KR0004;建岡巒環繞草木森然異禽之/聲笙簧雜奏中有二石柱雕八龍天將雨龍頭晶)¶
(晶有水珠居民遇/歳旱輒往占候)梨花菴(在玉田縣西北文龍山/上本曰文龍菴以其地)¶
(多梨花故亦/名梨花菴)大悲閣(在州城中高十尋榜曰護國/仁王佛壇相傳建自六朝元)¶
(至大元/年修)玉皇閣(在豐潤縣南關外燕山叢錄閣中/石塔建自元時塔有六角毎角有)¶
<pb:KR2k0009_SBCK_015-16b>¶
(石龍一成化中其東南/角龍乗雨飛去今缺焉)¶
　︹名宦︺︹五代︺竇遜(燕山人為玉田令子愛/百姓若父母之慈子)︹元︺陽德潤(雍/伯)¶
(遺裔建元四年為玉田令又知/豐潤政成人理所在皆有恩澤)︹明︺鄒來學(麻城人/英宗北)¶
(狩來學以僉都御史巡撫薊門時人心皇皇來學/廣斥堠謹烽燧儲財用舉將材守要害精兵械畿)¶
(輔賴以/為長城)閻本(陜西人為僉都御史撫薊門修豐潤/玉田諸城池悉出已貲繕構為政嚴)¶
(明墨吏聞風解綬以讒/稱疾致仕後起為司農)李信(臨汾人永樂中知遵/化縣至宣德中閲二)¶
(十七年每奏最當遷民輒/遮道乞留詔加秩還任)耿如杞(館陶人天啟中/為遵化兵備道)¶
(副使巡撫劉詔懸魏忠賢畫像於行署率文武將/吏瞻拜如杞半揖而出忠賢令詔劾之逮下詔獄)¶
(坐贓六千有奇論死邑人李素/詣闕請代並罹杖崇禎初復官)何天球(廣東人崇/禎初以永)¶
(平推官理遵化軍餉城破與知縣/徐澤俱死贈光祿少卿澤光祿丞)武起潛(進賢人/崇禎時)¶
<pb:KR2k0009_SBCK_015-17a>¶
(為遵化知縣坐事被劾/解官候代城破死之)¶
　︹本朝︺羅景泐(奉和人知豐潤縣濱海竈户例以布輸/邊地既入官徵收如故景泐請於上官)¶
(均入地糧凡徵索無/常者景泐悉免之)王夢麟(平越人康熙中知豐/潤縣亷明耿介卒於)¶
(官家人啟其橐不/滿四金聞者歎息)陳恭錫(晉安人康熙中知豐潤/縣會民饑賑貸有方查)¶
(革里胥浮冒之弊邑河淤塞捐/資疏濬三十餘里民賴其利)賈聖檜(武安人雍/正七年知)¶
(遵化州革除民閒&KR0258;派/積弊百姓勒碑紀其政)¶
　︹人物︺︹漢︺徐樂(無終人嘗上書言時事武帝召見/曰公安在何相見之晚也拜郎中)田疇¶
(無終人時董卓遷帝長安寇盜縱横道里梗絶疇/為幽州牧劉虞奉使緣塞循問徑至行在詔拜騎)¶
(都尉疇固辭歸報而虞巳為公孫瓚所害疇謁祭/痛哭為瓚所拘卒不屈疇歸入徐無山中躬耕養)¶
(父母從之者五千餘家遂申約束制婚姻舉學校/衆皆服從威震北邊常忿烏丸昔多殺其郡冠葢)¶
<pb:KR2k0009_SBCK_015-17b>¶
(欲討之而未能適魏太祖欲征烏丸遣使聘疇疇/趣治嚴請為嚮導太祖用其策大敗烏丸論功封)¶
(亭侯邑五百户堅讓再三不受曰豈可/賣盧龍之塞以易賞祿哉乃拜議郎)︹晉︺陽騖(無/終)¶
(人父耽仕慕容氏官至彝校尉騖器識沉遠始為/平州别駕屢獻安時强國之䇿後以太尉致仕)¶
　　　陽裕(無終人少孤宗族無能識者惟叔耽奇之刺/史和演辟為主簿王浚領州轉治中從事忌)¶
(而不能任石勒既克薊城問棗嵩以幽州人士嵩/曰北平陽裕幹世之才勒方欲任之裕微服潛遁)¶
(時鮮卑單于段眷為晉驃騎大將軍遼西公雅好/人物虛心延&KR0073;裕乃應之拜郎中令中軍將軍處)¶
(上卿位厯事段氏五主甚見尊重至遼/與皝相攻裕諫而不聽出為燕郡太守)︹南北朝︺︹魏︺¶
　　　陽尼(無終人博通典籍仕魏為幽州中正孝文時/令諸州中正各舉所知尼與齊州大中正房)¶
(千秋各舉其子帝曰昔有一祁名垂往史今有二/奚當聞來牒尼之從孫固性倜儻有才為侍御史)¶
(多所劾奏宣帝廣訪得失固上讜言又以外戚擅/權王畿人庶勞敝益甚乃作南北二都賦稱恒代)¶
<pb:KR2k0009_SBCK_015-18a>¶
(田漁聲樂侈靡之事節以中州禮義以為諷諫/承慶亦尼之從孫為太學博士撰字統二十卷)︹齊︺¶
　　陽休之(固長子儶爽有風概好學能文時人有能/賦能詩陽休之之語仕魏莊帝遷大尉記)¶
(室參軍同修國史武定二年除中書侍郎時魏收/為散騎常侍兼領侍郎與休之參掌詔命時稱得)¶
(人入齊厯官至尚書右僕射文集/四十卷又撰幽州人物志行於世)︹隋︺榮毗(無終人/自少剛)¶
(鯁有局量仕隋為殿内監時華陰多盜楊素薦毗/為華州刺史素田宅多在華陰左右放縱毗以法)¶
(繩之無所寛貸後為侍&KR0048;正色立朝百僚憚之兄/建緒性亮直有學識仕周為載師下大夫儀同三)¶
(司及平齊留鎭鄴城與文帝有舊留為丞相加位/開府拜息州刺史後兼始洪二州刺史所至著能)¶
(名著齊紀/三十卷)︹遼︺韓知古(玉田人善謀有識量太祖召/見與語賢之命參謀議信任)¶
(甚篤時儀法疏濶知古援據故典參酌國俗使國/人易知而易行累遷中書令為佐命功臣之一)¶
　　耶律隆運(韓知古孫本名徳讓統和中賜姓名重/厚有智畧明治體侍景宗以謹飭聞代)¶
<pb:KR2k0009_SBCK_015-18b>¶
(父匡嗣為上京留守甚有聲尋復代父守南京擊/敗宋兵於高梁河累遷南院樞密使與耶律斜軫)¶
(同受顧命立梁王為帝總宿衞事封楚國公累拜/大丞相封晉王卒諡文忠弟德威性剛介善馳射)¶
(累遷權西南招討使統和初黨項寇邊一戰刦之/後與耶律善補敗宋將楊繼業加開府儀同三司)¶
(政事門下平章事從子制心開泰中拜上京留守/封漆水郡王以皇后外弟恩遇日隆每内晏歡洽)¶
(輒避之皇后不悦曰汝不樂耶制心對曰寵責鮮/能長保以是為憂耳一日沐浴更衣而逝追封陳)¶
(王)︹金︺傅霖(玉田人第進士累官至義軍節度副使/行部臨潢遇敵戰死子輔之善承先志)¶
(以忠厚節義世其家文史藝業尢極精微居常痛/父没於國事力學登進士授職滎陽令時&KR0170;古兵)¶
(自關陜集河洛期取汴京兵既壓境輔/之以一邑令力不能支遂抗節不屈死)︹元︺莽喀岱¶
(&KR0170;古人始家於遵化元世祖時官至右/丞相守正不阿今郡中張氏即其子姓)張拾(遵化/人幼)¶
(孤力作養母元末名隸戍籍毎晨起拜母而後赴/伍暮歸亦如之母病目旦夕𥸤天臥冰上幾一月)¶
<pb:KR2k0009_SBCK_015-19a>¶
<pb:KR2k0009_SBCK_015-20a>¶
(翔知府𥳑静端万慎取予將考滿以病卒於官/及櫬還别無長物惟圖書數卷而巳祀鄉賢)汪¶
　　逢淵(遵化人天啟舉人少孤事母至孝後為國子/助敎遷工部主事忤當事左遷河東運判崇)¶
(禎十五年升寕海知州未幾寇至逢淵會紳士力/守卒以身殉祀名宦同縣時方罡天啟舉人厯官)¶
(邠州道副使方入覲適流寇陷京不屈而死張一/經尚書守直孫&KR0315;授户部員外郎流寇陷城死之)¶
(張人龍知河南寶豐縣流寇破城不屈而死張光/祖任薊州營守備崇禎末以身殉城/本朝乾隆)¶
(四十一年均/賜諡節愍)曹廷元(遵化諸生早失母事父至/孝父病晝夜侍湯藥禱天)¶
(願以身代比卒勺水不入口者五日哀毁骨立結/廬墓側朝夕哭奠三年如一日墳前草木未春而)¶
(青人咸以為/孝感之徵云)¶
　︹本朝︺谷應泰(豐潤人順治進士任浙江提學僉事虚/公校士所拔多一時名俊陸隴其其尢)¶
(粹者也應泰嗜博覧思采集有明一代典章事實/購得山陰張岱石匱藏書用袁樞通鑑紀事本末)¶
<pb:KR2k0009_SBCK_015-20b>¶
(例為明紀事本末八十卷每篇論斷仿晉書體以/駢偶行文遣詞隸事曲折詳盡又著築益堂集傳)¶
(於/世)張聯標(玉田人知浙江泰順縣順治四年明魯/王將程煌聚衆二千餘陷泰順聯標死)¶
(之)李興元(遵化人官雲南按察使呉三桂之變脅/授偽職不從拘之蒙化六年不屈遇害)¶
(子蔭秀奇秀皆從死贈/太常卿&KR0315;子萃秀入監)李昌汴(豐潤人順治初知/山西興縣姜瓖叛)¶
(昌汴抗節不屈罵賊/死贈按察司僉事)曹雲望(豐潤貢生父官代州/值姜壤亂雲望率壯)¶
(勇冐矢石佐父拒守父母卒皆廬墓三年不樂仕/進嘗出資代人完逋賦其人感激願納女為妾&KR0077;)¶
(弗受建書舎十數楹以/敎生徒從學者雲集)賈光前(遵化人兵部尚書/應元孫巡撫維鑰)¶
(子孝義著聞順治初/詔求維鑰後遂/以布衣引/見賜四品服俸復其田宅)聶時¶
　　秀(豐潤人偕兄時彥隨父慎任雞澤訓導父卒於/官扶櫬歸舟次漳河遇寇執時秀兄弟索財不)¶
(得欲剖其棺時秀哀求不𫉬乃奮臂大呼曰苟暴/父尸何以生為遂罵賊赴水死賊怒復欲殺時彦)¶
<pb:KR2k0009_SBCK_015-21a>¶
(子捷元方十歲延頸迎刃曰我可殺乞/留父命賊義而釋之乃得歸而完葬焉)李維鈺(遵/化)¶
(人以祖君賢任南昌總兵&KR0315;授刑部主事出為漳/州知府時海澄令以事失宜民大譁至毁官𪠘人)¶
(情洶洶上下相疑畏不敢發維鈺單騎/臨其邑擒渠魁治之餘不問民頼以安)李國梁(豐/潤)¶
(人乾隆丁丑一甲一名武進士授侍衞洊升湖廣/提督四十六年/命剿四川嘓匪擒賊有功)¶
(旋調直隸提督卒/詔贈太子少保諡恪慎)王宗武(遵化人官臺灣/都司乾隆五十)¶
(一年𠞰捕逆匪林爽文/陣亡事/聞議卹)¶
　︹列女︺︹明︺徐來儀妻盧氏(遵化人來儀為諸生嘉靖三/十六年有寇警來儀手殺數)¶
(賊後被執盧罵/不輟遂俱遇害)李氏女(玉田李淮女正德七年流/賊入境女年十七被執至)¶
(山中欲汚之不/從支解而死)胡海妻王氏(豐潤人海為興州前/屯衞千户病殁王少)¶
(無子父母欲奪其志泣曰苟事二/姓不如從夫於地下遂自縊死)¶
<pb:KR2k0009_SBCK_015-21b>¶
　︹本朝︺李奇秀妻田氏(遵化人奇秀按察使李興元于/康熙十二年興元殉節於滇奇)¶
(秀並遇害氏聞兇問慟哭不食死同州節婦李懸/妻劉氏汪基妻蔣氏王之璽妻戴氏王敬止妻李)¶
(氏金守禮妻張氏張斗耀妻王氏蕭漢相妻張氏/梅元璋妻李氏裴自榮妻詹氏謝陞妻竇氏王易)¶
(相妻李氏高應宿妻劉氏戴爾漢妻王氏白尚淳/妻翟氏劉瑞妻黄氏劉淳妻趙氏孔文𤦺妻張氏)¶
(李之彦妻李氏歐陽沁妻邢氏陸成先妻張氏劉/萬銀妻萬氏趙明玉妻楊氏梁志仁妻寇氏李德)¶
(華妻韓氏丁三樂妻劉氏梁之柱妻李氏許勲妻/李氏鄧起妻張氏楊文煥妻趙氏王進儒妻袁氏)¶
(張奇珍妻屈氏王文妻程氏陸洪妻侯氏徐士俊/妻楊氏魯宗禮妻呉氏李宏勳妻李氏王朝士妻)¶
(馬氏李熹妻張氏侯耀宗妻邊氏李維斌妻劉氏/陳雅言妻張氏李汝連妻王氏皇甫鐸妻谷氏栁)¶
(文富妻張氏李烑妻温/氏均乾隆年閒/旌)費&KR0045;武妻汪氏(羅文峪駐/防馬甲滿)¶
(洲人夫亡守節/乾隆年閒/旌)靜維精妻陳氏(玉田人夫亡守節/同縣節婦任顯逹)¶
<pb:KR2k0009_SBCK_015-22a>¶
(妻陳氏鄧文妻張氏王大用妻范氏袁志逹妻張/氏袁樂天妻段氏時天保妻高氏李成玉妻吉氏)¶
(王國柱妻李氏呉純一妻王氏張信臣妻賈氏田/可逹妻朱氏田君寵妻黃氏桑汝霖妻張氏安爾)¶
(玶妻何氏韓秀安妻王氏王有富妻張氏荆自立/妻張氏江嵐妻陳氏傅秀生妻王氏張昉妻王氏)¶
(王來妻張氏劉成謨妻桑氏胡九思妻王氏高廣/義妻孫氏高之煥妻張氏李得公妻曹氏黃敬友)¶
(妻孫氏朱春光妻范氏張芳妻蔣氏朱暄妻楊氏/侯運隆妻劉氏賞齊斌妻章氏王有志妻劉氏呉)¶
(朝士妻呉氏吉有成妻張氏王文煥妻范氏朱可/成妻朱氏周鳴岐妻王氏陳子文妻劉氏韓通妻)¶
(王氏胡大化妻黃氏張自富妻馬氏李爾灝妻張/氏劉慎徳妻曹氏汪一龍妻鄭氏吉有功妻高氏)¶
(趙九思妻張氏李㥣妻呉氏周奎妻丁氏崔德潤/妻竇氏李林桂妻畢氏楊彦初妻高氏馬越妻李)¶
(氏王永年妻孫氏張應杞妻趙氏詹德溶妻袁氏/張希齡妻劉氏畢温妻孟氏呉國璽妻賈氏孟霄)¶
(妻宋氏楊偦妻單氏呉元炳妻高氏張萬金妻宋/氏孫自儒妻郭氏許樞妻王氏孟思忠妻畢氏均)¶
<pb:KR2k0009_SBCK_015-22b>¶
(乾隆年/閒/旌)雙德妻趙氏(玉田駐防披甲滿洲人夫/亡守節乾隆年閒/旌)谷¶
　　砳聘妻金氏(豐潤人年十五許字未嫁聞夫殁哭/誓往弔遂留守喪旋自縊柩前同縣)¶
(節婦董陞妻佟氏韓劉妻孫氏曹廣妻談氏王治/泰妻谷氏董沆妻張氏張毓文妻梁氏王家瑄妻)¶
(趙氏梁樹妻竇氏梁統妻王氏呉繼賢妻魏氏謝/崑妻蔣氏董岱妻馮氏趙廷燦妻李氏董蕙妻張)¶
(氏王振綱妻石氏林繼祖妻鄭氏鄭錡妻谷氏周/德昌妻郝氏俞大智妻張氏韓蘇妻谷氏張汝璠)¶
(妻岳氏曹鎮繼妻談氏陳時繼妻楊氏曹鍠繼妻/谷氏曹志彬妻陳氏唐壽愷妻李氏陳王廷妻邊)¶
(氏谷彭春妻劉氏陳寶妻谷氏周郁文妻王氏李/注妻馮氏鄭之相妻何氏魯詰生妻顧氏魯克順)¶
(妻羅氏董輅妻王氏錢遇祥妻何氏谷均妻錢氏/鄭保安妻李氏卞漢源妻李氏阮士秀妻呉氏谷)¶
(碏妻陳氏李葳妻朱氏呉啟&KR0170;妾時氏呉克昭妻/王氏常大勲妻韓氏曹鑛妾薛氏蕭鵬妻孫氏邵)¶
(明善妻張氏董尚賓妻孫氏王養基妻高氏孫賢/鋐妻錢氏王朝佑妻汪氏鄭&KR1731;年妻董氏于自發)¶
<pb:KR2k0009_SBCK_015-23a>¶
(妻霍氏董國瑋妻陳/氏均乾隆年閒/旌)董時若妻杜氏(遵化人夫亡/守節嘉慶年)¶
(閒/旌)登保妻侯氏(羅文峪駐防馬甲滿洲人/夫亡守節嘉慶年閒/旌)常綸¶
　　妻阮氏(玉田人夫亡守節同縣節婦張振鏞妻/俞氏孫長春妻尹氏均嘉慶年閒/旌)富¶
　　蘇哩妻徐氏(玉田駐防披甲滿洲人夫/亡守節嘉慶年閒/旌)解繼銀妻¶
　　張氏(豐潤人守正捐軀同縣節婦王君佑妻張氏/馮穆妻孫氏褚希周妻鄭氏均嘉慶年閒)¶
(旌)¶
　︹仙釋︺︹晉︺龍勝奴(姚秦時居禪林寺寺前潭水中時有/毒龍出殁人相戒莫敢往來時龍勝)¶
(奴年十四為寺沙彌輒有慧行於潭前龜石上跌/坐經宿龍旋繞乆之乃去緇素皈依者殆六百人)¶
　　︹元︺暉公上人(清安人年十二為僧八十六歳而化/澂明湛定視儒釋為一家元世祖時)¶
(號圓明通悟大師居禪林寺/寂後大保劉秉忠為立石)︹明︺李素元(遵化人為/州之道會)¶
<pb:KR2k0009_SBCK_015-23b>¶
(司有法術成化中冬旱祈雪於昭應宫立/應賜法衣帑金卒後人猶謂時時見之)酒道人¶
(不言姓名酷嗜酒嘉靖時寓玉田之城隍廟聞蛙/聲聒人道人取瓦畫符置池内聲遂息至今無聞)¶
(焉有母病者來求符值道人方啖犬肉即以其汁/畫符其人疑之棄河側羣蛙皆仰死既而復取歸)¶
(羣蛙復生廟中夜無燭道人取綿蘸微油置壁上/燃之數日不滅去之日化錫壺為銀易酒食餉廟)¶
(衆遂关所在後於席下得/餘銀葢所留以酬之者)¶
　︹土產︺胡桃(州志有玲/瓏一種)沙米(舊志出豐潤蓬蒿/結實沙灘所生)葱(縣志/出豐)¶
(潤有一本重至/觔許者最佳)鹽(舊志出豐潤有/晒鹽火鹽二種)黃國魚(豐潤志/春冰始)¶
(泮還鄉河有小魚大不及半寸名黄國/魚骨軟肉細其味絶佳至夏則差減矣)鯔魚(岀豐/潤見)¶
(豐潤/新志)¶
<pb:KR2k0009_SBCK_015-24a>¶
¶
　　　　　　　　　　　　　　　　　　　　　　前提調官(臣)沈兆澐恭纂輯¶
　　　　　　　　　　　　　　　　　　　　　　提調官(臣)王廣蔭恭覆輯¶
　　　　　　　　　　　　　　　　　　　　　　校對官(臣)李仙蟠恭　校¶
　　　　　　　　　　　　　　　　　　　　　　校對官(臣)賀式韓恭覆校¶
<pb:KR2k0009_SBCK_015-24b>¶
<pb:KR2k0009_SBCK_015-24b>¶
<pb:KR2k0009_SBCK_015-24b>¶
<pb:KR2k0009_SBCK_015-24b>¶
<pb:KR2k0009_SBCK_015-24b>¶
<pb:KR2k0009_SBCK_015-24b>¶
<pb:KR2k0009_SBCK_015-24b>¶
<pb:KR2k0009_SBCK_015-24b>¶
<pb:KR2k0009_SBCK_015-24b>¶
大清一統志¶
　易州直隸州(在直隸省治北一百四十里東西距二/百八十里南北距一百八十里東至順)¶
(天府𣵠州界七十里西至山西大同府靈邱縣界/二百十里南至保定府安肅縣界五十里北至順)¶
(天府房山縣界一百三十里東南至保定府定興/縣界三十五里西南至正定府阜平縣治三百八)¶
(十里東北至房山縣界一百四十里西北至宣化/府蔚州治三百里本州境東西距一百四十里南)¶
(北距一百一十五里東至淶水縣界二十里西至/廣昌縣界一百二十里南至安肅縣界五十里北)¶
(至淶水縣界六十里東南至定興縣界三十五里/西南至保定府滿城縣界九十里東北至淶水縣)¶
(界二十里西北至蔚州界一百里/自州治至/京師二百二十里)¶
　︹分野︺天文尾分野析木之次(寰宇記易州星/分野尾宿一度)¶
︹建置沿革︺禹貢冀州之域周爲幽并二州之界戰國¶
<pb:KR2k0009_SBCK_015-25a>¶
　　屬燕秦為上谷郡地漢置故安縣屬涿郡後漢因¶
　　之魏改涿郡為范陽郡縣屬焉晉屬范陽國後改¶
　　曰固安後魏仍屬范陽郡北齊天保七年廢隋開¶
　　皇元年自遂城移南營州及昌黎郡於此改曰易¶
　　州十六年始置易縣為州治大業初改上谷郡唐¶
　　武德四年復曰易州天寶元年復曰上谷郡乾元¶
　　元年復曰易州屬河北道五代晉開運二年入遼¶
　　周顯德二年收復宋端拱二年復入遼置高陽軍¶
　　宣和四年歸宋賜名武遂郡金屬中都路元初省¶
　　易縣入州太宗十一年割屬順天府至元三年復¶
<pb:KR2k0009_SBCK_015-25b>¶
　　置易縣仍為州治十年屬大都路二十三年屬保¶
　　定路明初省縣入州屬保定府¶
　本朝雍正十一年升為直隸州以保定府之淶水縣¶
　　及山西之廣昌縣來屬領縣二¶
　　淶水縣(在州東北四十里東西距三十八里南北/距六十八里東至順天府涿州界十八里)¶
(西至本州界二十里南至保定府定興縣界十八/里北至順天府房山縣界五十里東南至保定府)¶
(新城縣界二十里西南至本州治四十里東北至/房山縣界二十里西北至宣化府蔚州界三百里)¶
(漢置逎縣屬𣵠郡後漢因之晉屬范陽國後魏屬/范陽郡周大象二年省入涿縣隋開皇初改置范)¶
(陽縣於此六年改曰固安八年廢&KR0114;年又於此置/永陽縣十八年始改曰涞水屬上杏郡唐屬易州)¶
(五代因之宋太平興國六年省入易縣遼復置金/元明因之/本朝初與州俱屬保定府雍正十一)¶
<pb:KR2k0009_SBCK_015-26a>¶
(年專屬/易州)廣昌縣(在州西一百八十里東西距一百/十里南北距一百二十里東至州)¶
(界六十里西至山西大同府靈邱縣界五十里南/至保定府唐縣界六十里北至宣化府蔚州界六)¶
(十里東南至唐縣治一百四十里西南至正定府/阜平縣治二百里東北至宣化府保安州治二百)¶
(八十里西北至蔚州治一百三十里漢置廣昌縣/屬代郡後漢改屬中山國晉仍屬代郡後廢後魏)¶
(時為靈邱縣地後周復置廣昌縣隋仁壽初改曰/飛孤屬上谷郡隋末廢唐武德六年復置屬蔚州)¶
(遼金元皆因之明洪武初復改曰廣昌仍屬蔚州/本朝&KR0004;屬山西大同府雍正十一年改屬易州)¶
　︹形勢︺東環拒馬西跨紫荆南襟易水北抵洪崖萬山¶
　　拱衞千里盤旋寔乾坤聚秀之區陰陽和會之所¶
(州/志)¶
　︹風俗︺士敦簡畧不事浮華民風質樸專力農桑(通/志)¶
<pb:KR2k0009_SBCK_015-26b>¶
　︹城池︺易州城(周九里有奇東西二門舊土築明隆慶/萬厯間相繼甃甎/本朝順治中修乾)¶
(隆二十二/年重修)淶水縣城(周三里有奇門三明永樂中/建/本朝乾隆四年修二十)¶
(六年/重修)廣昌縣城(周三里有奇門二濠廣一丈明洪/武三年建/本朝康熙二十四年)¶
(修)¶
　︹學校︺易州學(在州治東南元至正中/建入學額數十八名)淶水縣學(在縣/治西)¶
(元至元初建入/學額數八名)廣昌縣學(在縣治東元建/入學額數十名)棠蔭書¶
　　院(在州學西/本/朝雍正五年建)五華書院(在州治又舊有源泉/書院淩雲書院/本)¶
(朝乾隆年間知州周元/理黃可潤相繼重修)淶水書院(在淶水/縣治)飛狐書¶
　　院(在廣昌/縣治)¶
　︹户口︺(原額人丁五萬八百七十六今滋生男婦大小/共二十二萬九百五十二名口計四萬一千二)¶
<pb:KR2k0009_SBCK_015-27a>¶
(百七/户)¶
︹田賦︺(田地四千三百四十三頃三畝一分有奇額徴/地丁正雜銀二萬二千五百二十七兩九錢六)¶
(分九釐米九百十二石五斗二升二合豆九百十/二石五斗二升二合榖折米五石二斗二升四合)¶
(五/勺)¶
︹山川︺¶
永寕山(卽泰寕山在州西五十里/本朝乾隆元年以/世宗憲皇帝陵寢所在/勅封為)¶
(永寕山山勢自太行來巍峩聳拔脉秀力豐峻嶺/崇山逺拱於外靈巖翠岫環衞其間前則白澗河)¶
(旋繞而清滱沙滋諸水會之後則拒馬河瀠流而/胡良琉璃大峪諸水會之信天造吉壤億萬世靈)¶
(長之/兆也)柳山(在州東十里又東五里有翠屏山/山半石窟有日照泉雖旱不涸)樊館¶
　　山(在州西南七里俗傳為樊於/期授首處又名血山今有村)龍山(在州西南史/記正義邢子)¶
<pb:KR2k0009_SBCK_015-27b>¶
(勵趙記曰龍山/四麓各有一穴)孔山(在州西南水經注易水東逕/孔山北山下有鍾乳穴穴出)¶
(佳乳採者篝火尋沙入穴里許渡一水於中衆穴/奇分令出入者疑迷不知所趨每於疑路必有厯)¶
(記返者乃尋孔以自達上又有大孔豁達洞開故/以孔山為名元和志在易縣西南四十五里畿輔)¶
(通志山有黃伯陽洞深里許中有二水東西相隔/丈許其南曰月明洞北為屯軍山明成祖甞屯軍)¶
(於山/上)郎山(在州西南九十里水經注代之易水出/代郡廣昌縣東南郎山東北燕王仙臺)¶
(東臺有三峯甚為崇峻騰雲冠峯高霞翼嶺岫壑/沖深含烟&KR0449;霧耆舊言燕昭王求仙處其東謂之)¶
(石虎岡中山簡王之窆也採涿郡山石以樹墳塋/陵隧碑獸並出此山山有所遺二石虎後人因以)¶
(名又徐水東北逕郎山南山岑競舉若豎鳥翅立/石嶄巖亦知劍杪極地險之崇峭漢武之世戾太)¶
(子以巫蠱出奔其子遠遁斯山故世有郎山之名/隋書地理志永樂縣有郎山寰宇記在易縣西南)¶
(四十/里)峨眉山(在州西南一百/里一云齊眉山)五迴山(在州西南與/滿城縣接界)¶
<pb:KR2k0009_SBCK_015-28a>¶
(水經注徐水出廣昌縣東南大嶺下世謂之廣昌/嶺嶺高四十餘里二十里中委折五迴方得達其)¶
(上嶺故嶺有五迴之名下望層山咸若蟻蛭實兼/孤山之稱亦峻竦也寰宇記在易縣西九十里舊)¶
(志五迴山在州西南一百二十里亦曰五迴/嶺俗又訛為五虎嶺其相接者曰狼牙峪)荆軻¶
　　山(在州西五里相傳為荆軻葬衣冠處眀萬厯間/御史熊文熙題曰燕義士荆軻之故里/本朝)¶
(乾隆十一年/輿經臨/高宗純皇帝鑾/御製有荆軻山詩)萬仞山(在州/西九)¶
(十里紫荆關南五里許高峻壁立又屏山在關城/北夾河環翠如屏障然又對敵山在關東北石港)¶
(口兩山對峙峯巒相匹又九泉山/在關東白馬灣口其上有八寳巖)茶山(在州西九/十里紫荆)¶
(關西城/石門外)芙蓉山(在州西九十里紫/荆關西北一里)鐵貫山(在州西/九十里)¶
(紫荆關西門口相/近又有水積山)五峯山(在州西紫荆關西五里/許相近又有天盆山)¶
　　峩山(在州西百里諸/峯森列故名)駮牛山(在州西一百里隋書/地理志易縣有駮牛)¶
<pb:KR2k0009_SBCK_015-28b>¶
(山司馬彪郡國志云山色黑白班/駮其形似牛故名易水出其東)馬頭山(在州西/北三十)¶
(里其巔有砦卽古窮獨山又峩磨山在/州西北五十里有崖南俯俗名白臉山)聖女山(在/州)¶
(北五里許俗名覺/山下有聖女泉)白馬山(在州北水經注渾塘溝/水出逎縣西白馬山寰)¶
(宇記在易縣北八十里郡國志云周時人多/學道於白馬山天寶六年勅改為燕丹山)大嵬¶
　　山(在州北三十里綿亙千里高插雲霄乃州鎮也/相近有洪崖山高萬仞山巔恒有積雪有水東)¶
(流又北二里有丹霞洞相傳/張果煉丹於此牀竈尚存)長隄山(在淶水縣西/十里高聳突)¶
(峙可以眺逺又石龜山在縣西二十里山巔有石/其狀如龜内有巖可容千人下有龍湫山左一洞)¶
(深不可測相傳外狹/内寛有路可通廣昌)武山(在淶水縣西北九里山/下平坦可以用武或曰)¶
(四山周圍如/列劍㦸故名)檀山(在淶水縣西北水經注檀山水/出逎縣西北檀山舊志檀山在)¶
(縣西北三十里與白楊嶺相連濡水逕其下峯巒/秀麗中多檀木又樂平山在縣西北十七里卽檀)¶
<pb:KR2k0009_SBCK_015-29a>¶
<pb:KR2k0009_SBCK_015-30a>¶
(昌縣東二十五/里平地突起)牛心山(在廣昌縣/東南五里)白石山(在廣昌/縣南二)¶
(十五里山峯嶙峋秀如翠屏/上有雲臺朝陽洞雲岀必雨)神仙山(在廣昌縣南/一百十里高)¶
(四十里亦/名尖山)旗山(在廣昌縣西南三里有七峯亦/名七山高五里拒馬水出焉)登¶
　　梯山(在廣昌縣西南三十里内有古刹石磴水/棧登陟如梯上有幽林瀑布爲縣之勝)香¶
　　山(在廣昌縣西少南十里/上有古寺松柏葱鬰)聚雲山(在廣昌縣北十/三里雲聚卽雨)¶
　　野狐山(在廣昌縣東北十/里山多狐常夜鳴)黃土嶺(在州西南九十/里路達廣昌縣)¶
(有城舊設/兵防禦)紫荆嶺(在州西八十里峯巒環列嶺上/卽紫荆關路達山西大同舊志)¶
(關東有柏梯連泉大寒八砦唐胡退魚佛兒諸嶺/關北又有耽遲鞍頭&KR0327;兒駱駝諸嶺關南又有接)¶
(天嶺嶺西又有薄兒嶺參/差連接真天設之險也)白楊嶺(在州西北水經/注白楊水出逎)¶
(縣西山白楊嶺下舊志嶺在州西北四十里/路通蔚州嶺多白楊樹故名俗訛爲白羊)奇峯¶
<pb:KR2k0009_SBCK_015-30b>¶
　　嶺(在州西北四十里有奇峯口口/外烏龍金水諸溝衝要處也)官座嶺(在州西/北五十)¶
(里四山環拱一徑而入儼若官座舊有官/座巡司又西五里為官座口皆戍守處也)大黌嶺¶
(在淶水縣西北水經注淶水北逕小黌東又東逕/大黌南蓋霍原敎授之處也寰宇記大黌嶺在易)¶
(州北一百/九十里)鐵嶺(在廣昌縣東三十里石状如/鐵其下為浮圖峪詳見關隘)插箭¶
　　嶺(在廣昌縣東南三十里相傳宋將楊延朗插箭/其上亦曰插箭峪明嘉靖三十年俺答犯大同)¶
(趨紫荆攻插箭浮圖等峪卽/此/本朝設有守備駐守)驛馬嶺(在廣昌縣/西四十里)黒¶
　　石嶺(在廣昌縣北六十里與/蔚州接界石多黒水)星月巖(在州西六十/里頂有二穴)¶
(彎者如月/圓者如星)獅子巖(在廣昌縣東北二十里嶺上/有天生石獅亦名獅子峪)鵰¶
　　窠崖(在廣昌縣西六十里有/洞産鐵舊設銀山冶)送荆陘(在州西南水/經注雹水又)¶
(東厯送荆陘北舊耆云燕丹餞荆軻/於此故名寰宇記在州西南三十里)乳水洞(在州/西七)¶
<pb:KR2k0009_SBCK_015-31a>¶
(十里寛四丈許有石檀十二畿輔通志每嵗正月/十六日自西至東鄉民循次而占某月旱則某槽)¶
(無水某月雨則某/槽有水多奇中)五里河(在州東五里源出州北/梁村南流至定興縣界)¶
(合源泉水/入易水)安河(在州西北卽源泉水水經注濡水/東流與源泉水合水發此溪西北)¶
(注濡水舊志出白楊嶺下由西轉東而南入易水/本朝乾隆二十六年奉/㫖疏濬建石壩)¶
(石閘各三自源泉起處開渠道千餘丈導流東注/由山厰城以達䕶城河西南流出水閘歸北易水)¶
(漑田甚廣工竣/賜名安河有/詩紀事其旁建亭館數楹二十八年以後/御製)¶
(高宗純皇帝經/臨屢有題詠)逎欄河(在淶水縣西十五里源出/樂平山麓南流至定興入)¶
(沙河/按水經注檀山水岀逎縣西北檀山西南/南流與石泉水㑹又東南流厯故安縣北南注濡)¶
(水疑卽此距河二里爲秋瀾村其地建/行宫/高宗純皇帝恭謁/泰陵往來經臨屢)¶
(有/御製詩)唐河(在廣昌縣南卽滱水自山西靈邱/縣流入又東南入保定府唐山縣)¶
<pb:KR2k0009_SBCK_015-31b>¶
(水經注滱水經御射臺東南過廣昌縣南又東逕/倒馬關廣昌縣志唐河亦名湯河在縣南六十里)¶
(水勢淜湃/舊可行筏)易水(在州南源出州西東流入保定府/定興縣界亦名中易水周禮職方)¶
(氏并州其浸淶易戰國䇿蘇秦曰燕南有滹沱易/水漢書地理志故安縣閻鄉易水所出東至范陽)¶
(入濡水經注易水出故安西山寛中谷東逕五大/夫城又東左與子莊溪水合又右㑹女思谷水又)¶
(東届關門城西南與樊石山水合東厯燕之長城/又東逕漸離城南又東逕武陽南兼武水之稱左)¶
(得濡水枝津世又謂爲故安河又東出范陽與濡/水合元和志易州因州南三十里易水爲名/按)¶
(寰宇記易水有三濡水爲北易雹水/爲南易此爲中易以在濡雹之中也)南易水(在州/南六)¶
(十里源出州西南東流入保定府安肅縣後漢書/郡國志故安雹水出水經注代之易水出代郡廣)¶
(昌縣東南郎山東北石虎岡東麓其水東流有毖/水南會渾波同注俗謂之爲雹河後漢世祖令耿)¶
(况擊故安西山賊呉耐蠡符雹上十餘營皆破之/卽是水也又東逕孔山北又東逕西故安城南卽)¶
<pb:KR2k0009_SBCK_015-32a>¶
(閻鄉城也厯送荆陘北又東屈逕長城西又東流/過武遂縣南班固闞駰之徒咸以斯水謂之南易)¶
　　徐水(在州西南八十里東流入保定府滿城縣界/水經注徐水出廣昌縣東南大嶺下三源奇)¶
(發齊瀉一澗東流北轉逕東山下北流西屈逕南/巖下又隨山南轉逕東崖下又屈東北逕郎山又)¶
(屈逕其山南又逕北平縣界厯石門中又東南出/山逕其城中明統志雷溪在易州西南發源五迴)¶
(嶺卽徐河上流也灘石湍急聲聞/數里若雷鳴然金泰和中賜名)子莊溪水(在州/西南)¶
(水經注子莊溪水北出子莊關南流逕五公城西/屈逕其城南東南入於易水舊志在州西南六十)¶
(里有水自紫荆關/南流入白澗卽此)女思谷水(在州西南水經注女/思谷水出西南女思)¶
(澗東北流注於易謂之三會口又樊石山水源出/廣昌縣之樊石山東流逕覆釡山下東注易水舊)¶
(志在州西南五十/里其東謂樊石水)濡水(在州北卽北易水也東南/入定興縣界漢書地理志)¶
(故安縣濡水亦至范陽入淶水經注濡水出故安/縣西北窮獨山南谷東流與源泉水合又東南逕)¶
<pb:KR2k0009_SBCK_015-32b>¶
(樊於期館西又東南逕荆軻館北又東逕武陽城/西北舊堨枝流南入城逕柏冢西故瀆南出屈而)¶
(東轉又分為二瀆一水東注金臺陂一水逕故安/城西側城南注易水濡水自堰又東逕紫池堡西)¶
(屈而北流有渾塘溝水注之又東至塞口古壘石/堰水處也濡水舊枝分南入城東大陂今無水濡)¶
(水又東得白楊水口東合檀山水又東南流於容/城縣西北大利亭東南合易水而注拒馬水寰宇)¶
(記北易水一名安國河舊志在州北三十里源出/州西北㑹數水入定興縣界為沙河卽古濡水也)¶
(今按廣輿記謂濡水出州北窮濁山一名聖女水/後又名之曰安國河實為三易上源之一濡應讀)¶
(如字與永平之濡音乃官反者無渉舊志誤加牽/合不知北方稱濡水者非一如𣵠郡之濡則說文)¶
(所謂出安東入漆涑者是也河間之濡則左傳所/謂出高陽者是也并易州之濡數之是在直隸境)¶
(内者已有三源蓋取濡潤/為義故多蒙以此名耳)渾塘溝水(在州北水經/注渾塘溝水)¶
(出逎縣西白馬山南/溪中東南流入濡水)淶水(一名拒馬河源出廣昌/縣南東流轉南逕淶水)¶
<pb:KR2k0009_SBCK_015-33a>¶
(縣東又南入保定府定興縣界漢書地理志廣昌/縣淶水東南至容城入河過郡三行五百里并州)¶
(浸水經注巨馬河出代郡廣昌縣淶山東過逎縣/北卽淶水也有二源俱發淶山東逕廣昌縣故城)¶
(南又東北逕西射魚城東南又逕東射魚城南又/屈逕其城東又逕三女亭西又逕樓亭北左屬白)¶
(澗溪又東北桑谷水注之又北逕小黌東又東逕/大黌南又東北厯紫石溪口與紫水合又東南逕)¶
(榆城南又屈逕其城東又南逕藏刀山下又東逕/徐城北故瀆出焉又東督亢溝出焉一水東南流)¶
(卽督亢溝一水西南出卽淶之故瀆於逎縣北垂/重源再發結為長潭潭廣百許歩長數百歩左右)¶
(翼帶涓流控引衆水自成淵渚長川漫下十許里/又東南流逕逎縣故城東謂之巨馬河亦曰渠水)¶
(又東南逕范陽縣故城北元和志淶水在淶水縣/東北二里廣昌縣志拒馬河在縣南半里源出七)¶
(山下少東與淶水合流淶水在縣東一里源出北/崖古塔下通拒馬河經紫荆關流入淶水縣界一)¶
(源發於關内東南亦名淶水泉從牆下水口流於/淶水畿輔通志拒馬河卽淶水也在淶水縣東三)¶
<pb:KR2k0009_SBCK_015-33b>¶
(里自順天府房山縣分流南入縣界至定興入白/溝河/按淶水現有二源以諸志考之其出縣東)¶
(泰山廟前古塔下者為淶水出縣南七山坡下者/為拒馬河二水合流於城東稍南之前坊村由是)¶
(拒馬淶水互受通稱矣至拒馬一作巨馬然州志/謂以𣈆劉琨守此拒石勒得名則作拒為長又按)¶
(州境諸水拒馬最為寛深春冬不涸/年間每遇/高宗純皇帝恭謁/本朝乾隆/泰陵)¶
(經此屢有/御製詩)白澗水(在淶水縣西北水經注淶水/逕樓亭北左屬白澗溪水有)¶
(二源合注一川川石皓然望同積雪故名其水又/東北流謂之石槽水伏流地下溢則通津委注謂)¶
(之白/澗口)紫石溪水(在淶水縣西北水經注紫石溪水/出聖人城北大亙下東南流左會)¶
(磊砢溪水水出東北西南流注紫石溪水紫石溪/水又逕聖人城東又東南右會檐車水水出檐車)¶
(硎東南流逕聖人城東南/注紫石水又南注於淶水)督亢溝水(在淶水縣北/水經注督亢)¶
(溝水上承淶水於淶谷引之則長津委注遏之則/微川輟流東南流逕逎縣北又東逕涿縣舊志今)¶
<pb:KR2k0009_SBCK_015-34a>¶
(有稻子溝在縣東十五里卽拒馬河分流入新城/縣界曰馬村河又有清水在縣西北三十里東南)¶
(流至縣北/入拒馬河)桃水(在淶水縣北東流入涿州界水經/注桃水首受淶水於徐城東南良)¶
(鄉西分洹水世謂南沙溝東逕/逎縣北又東逕𣵠縣故城下)金臺陂(在州東水/經注濡水)¶
(枝津東岀金臺陂陂東西六七十歩南/北五十步側陂西北有釣臺高丈餘)木𤓰澗(在/廣)¶
(昌縣東南四十里相傳唐乾寕中晉王李克用討/劉仁恭於此又縣南五十里有搏虎岡相傳晉李)¶
(存孝嘗搏/虎於此)馬跑泉(在州東北二十里許相傳唐大/宗征高麗駐驆於此馬跑得泉)¶
(故名又有馬跑泉在廣昌縣南七十里俗傳宋楊/延昭屯兵於此馬跑得泉今此山大石上有延昭)¶
(題福勝地三字/距湯河七里)¶
<pb:KR2k0009_SBCK_015-34b>¶
¶
　　　　　　　　　　　　　　　　　　　　　　　　前提調官(臣)沈兆澐恭纂輯¶
　　　　　　　　　　　　　　　　　　　　　　　　提調官(臣)王廣蔭恭覆輯¶
　　　　　　　　　　　　　　　　　　　　　　　　校對官(臣)賀式韓恭　校¶
　　　　　　　　　　　　　　　　　　　　　　　　校對官(臣)宗禝辰恭覆校¶
<pb:KR2k0009_SBCK_015-35a>¶
大清一統志¶
　易州直隸州(二)¶
︹古蹟︺故安故城(在州東南戰國燕武陽邑史記趙孝/成王十九年趙與燕易土燕以武陽)¶
(與趙卽此漢置故安縣屬涿郡文帝後三年封申/屠嘉為侯國晉曰固安建武初段匹磾討石勒進)¶
(屯故安是也水經注易水東逕武陽南蓋易自寛/中厯武夫關東出是兼武水之稱故燕之下都擅)¶
(武陽之名武陽大城東南小城卽故安縣之故城/也城東西二里南北一里半今水被城東南隅武)¶
(陽蓋燕昭王之所城也東西二十里南北十七里/北齊縣廢隋移故安之名於幽州方城而改置易)¶
(縣於此為易州治元和志易縣隋於故安故城西/北隅置故城卽燕之南鄙周圍約三十里武陽故)¶
(城在縣東南七里寰宇記隋開皇元年自英雄城/移南營州居燕之候臺仍改名易州故安故城在)¶
(易縣東南七百歩武陽故城東南隅高齊/天保七年省舊志廢易縣在州東二里)營邱故¶
<pb:KR2k0009_SBCK_015-35b>¶
　　城(在州南魏天平四年置營邱郡屬南營州北齊/廢舊志營邱城在州南三十里又寰宇記有平)¶
(塞軍太平興國六年以易州南三十五里太保村/塞置七年又置平塞縣為理宋志不載蓋㝷廢也)¶
　　逎縣故城(在淶水縣北漢置縣屬𣵠郡景帝中三/年封匈奴降王陸彊為侯國後漢亦為)¶
(侯國魏書地形志逎縣有南北二逎城後周省隋/改置淶水縣於此括地志逎縣故城在淶水縣北)¶
(一里元和志淶水縣西南至易州四十二里本漢/逎縣舊志漢時故城在拒馬河西北二里俗名周)¶
(城灣後徙縣治北一里之北/荘俱為易水所圮乃移今治)廣昌故城(在今廣昌/縣北漢置)¶
(縣屬代郡高帝末樊噲破綦母卬尹潘於無終廣/昌魏封樂進為侯邑晉後廢水經注土地記曰代)¶
(城南二百里有廣昌城後周復置廣昌縣隋改曰/飛狐括地志廣昌故城在飛狐縣北七里元和志)¶
(飛狐縣西北至蔚州一百五十里隋末陷賊武徳/六年重置寄理遂城縣界貞觀五年移還今所寰)¶
(宇記周大象二年於五龍/城復置廣昌縣卽今邑也)五迴廢縣(在州西一百/里唐置縣元)¶
<pb:KR2k0009_SBCK_015-36a>¶
(和志縣東至易州七十里本漢北平縣地開元二/十三年刺史盧暉奏置在五迴山東麓因名之二)¶
(十四年刺史田琬以其險隘東遷於/五公城在今易縣西五十里唐末廢)樓亭廢縣(在/州)¶
(西北水經注淶水逕樓亭北左屬白澗溪唐書地/理志開元二十四年析易縣置樓亭板城二縣天)¶
(寶後省舊志樓亭廢縣在州西/北四十里奇峯口今為樓亭社)板城廢縣(在淶水/縣北畿)¶
(輔通志唐開元二十/四年置天寶後廢)野狐城(在州東三十二里寰/宇記在易縣東三十)¶
(里耆老云昔有狐於紫荆嶺食五粒松子得仙謂/之飛狐其狐常來至此時人呼為野狐城/按遼)¶
(史地理志隋改廣/昌縣曰飛狐以此)古燕城(在州南五里廣袤六十/里相傳昭王後都於此)¶
(東西内外皆有土臺/高宗純皇帝經臨有/本朝乾隆十五年/御製燕昭王故城詩)¶
　　漸離城(在州西南水經注易水厯長城又東逕漸/離城南蓋太子丹館高漸離處也寰宇記)¶
(在易州西南六十里卽漸離所居舊/志又有高離店在州東南二十五里)長城(在州西/南十里)¶
<pb:KR2k0009_SBCK_015-36b>¶
(水經注易水東屆關門城西南卽/燕之長城門也又東厯燕之長城)荆軻城(在州西/水經注)¶
(濡水東南逕樊於期館西是其授首于荆軻處也/又東南流逕荆軻館北昔燕丹尊軻上卿館之于)¶
(此二館之城澗曲泉清山高林茂風烟披薄觸目/怡情方外之士尚憑依舊居取暢林木元和志樊)¶
(於期城在易縣西十三里寰宇記/荆軻城在縣西九里周迴二里)五公城(在州西/水經注)¶
(易水東逕五大夫城南昔北平侯王譚不同王莽/之政子興生五子並隱居此山故其舊居世名以)¶
(爲五大夫城又子莊溪南流逕五公城西屈逕其/城南五公即王興之五子也光武卽帝位封爲五)¶
(侯元才北平侯益才安憙侯顯才蒲陰侯仲才新/市侯季才唐侯所謂中山之五王也俗又以五公)¶
(名居矣寰宇記五公城在州西三/十里又西三十里有五大夫城)山廠城(在州西/北三里)¶
(明宣德五年立山廠於平山後遷州西沙峪口景/泰間移置滿城縣天順元年又移於此嵗採薪炭)¶
(楊木荆條入/惜薪局後廢)射魚城(在淶水縣西水經注淶水東/北逕西射魚城東南又逕東)¶
<pb:KR2k0009_SBCK_015-37a>¶
(射魚城南又屈逕其城東竹書紀年曰荀瑶伐/中山取窮魚之邱窮射字相𩔖疑卽此城也)聖¶
　　人城(在淶水縣西北水經注紫水北出聖/人城北大亙下其東又有榆城徐城)石泉城¶
(在淶水縣西北水經注石泉水出石泉固固在衆/山之内平川之中四周絶澗阻水八丈有餘石高)¶
(五丈石上赤土又高一匹壁立直上廣四十五歩/水之不周者路不容軌僅通人馬謂之石泉固元)¶
(和志石泉故城在/縣西北三十里)紂王城(在廣昌縣東十五里相/傳紂使比干築此中有)¶
(比干/廟)茂山故衞(在州治南明初建於保定府城内/景泰元年移置於此/本朝順治)¶
(十一/年裁)黃金臺(在州東南晉書段匹磾討石勒屯故/燕太子丹黄金臺上谷郡圖經黃金)¶
(臺在易水東南燕昭王置千金臺上以延天下士/水經注金臺陂北十餘歩有金臺臺上東西八十)¶
(許歩南北加减北有小金臺臺北有蘭馬臺悉高/數丈秀峙相對翼臺左右水流徑通長廊廣宇柱)¶
(礎尚存是其基構可得而尋訪諸耆舊咸言昭王/禮賓廣延方士勿令諸侯之客伺隙燕&KR0022;故修建)¶
<pb:KR2k0009_SBCK_015-37b>¶
(下都館之南垂燕昭創之於前子丹踵之於後彫/牆敗館尚傳鐫刻之石寰宇記金臺在易縣東南)¶
(三十里俗呼為東金臺又有西金臺在縣東南二/十里小金臺及蘭馬臺俱在縣東十五里/按都)¶
(城定興安肅滿城及易州皆載有黄金臺/本朝/乾隆十一年/高宗純皇帝鑾與經此有)¶
(御製用沈德潛韻詩并序謂在易州者似為/有據或當時昭王延訪心切置臺原不一其處於)¶
(是志乘家之彼此引重/者可以息其紛紜矣)三公臺(寰宇記在易州東/南十八里其臺相)¶
(去三十六歩並高大燕昭王所立樂毅/鄒&KR0283;劇辛三人所逰之處故曰三公臺)候臺(寰宇/記在)¶
(易州子城西南隅燕昭王所築以候雲/物舊志一名五華臺在州西五十歩)三河冶(在/廣)¶
(昌縣南元和志三河冶舊置鑪鑄錢至德以後廢/元和七年中書侍郎李吉甫奏飛狐縣三河冶銅)¶
(山約數十里銅鑛至多去飛狐錢坊二十五里兩/處同用拒馬河水以水斛銷銅北方諸處鑄錢人)¶
(工絶省所以平日三河冶置四十鑪鑄錢舊跡並/存事堪覆實詔從之置五鑪鑄錢時易定河東久)¶
<pb:KR2k0009_SBCK_015-38a>¶
(用鐵錢人不堪弊/至是俱受利焉)御射碑(在州西南水經注徐水/流逕東山下水西有御)¶
(射碑又北流西屈水陰又有一碑又隨山南轉逕/東崖下水際又有一碑凡此三銘皆翼對層巒石)¶
(文云太延元年十二月車駕東巡逕五迴之險&KR0201;/覽崇峯之竦峙乃停駕路側援弓而射之飛矢踰)¶
(於巖山刋石用讚元功夾碑/並有層臺二所卽御射處也)鐵像頌碑(在州治唐/開元二十)¶
(七年王端撰蘇/靈芝八分書)石柱(在州東南三十里臨易水/北齊葬戰骨處立柱志之)¶
　︹關隘︺紫荆關(在州西卽太行蒲陰陘也地記太行八/陘第七陘為蒲陰亦曰子莊關水經注)¶
(子莊溪水北出子莊關是也宋時謂之金陂關金/元以來皆名紫荆舊志關在州西八十里西南去)¶
(浮圖峪七十里去廣昌縣一百里路通宣大各四/百七十里共有大小隘口一百五處山谷崎嶇易)¶
(於控扼為京師西偏重地明初設千户所守禦正/統十四年増設守備正德三年改守備為參將九)¶
(年又改副總兵嘉靖三十六年重築新城/本朝/康熙三十二年移副將於正定改設參將駐此轄)¶
<pb:KR2k0009_SBCK_015-38b>¶
(白石口廣昌營浮圖峪烏龍溝凝靜/庵五營乾隆三十六年重修關城)乾河口關(在/淶)¶
(水縣北五十五里明初置巡司久裁又六都關在/縣北七十里白馬關在縣北八十里龍門關在縣)¶
(北一/百里)倒馬關(在廣昌縣南七十里東南至定州二/百五十里其西十里為岳嶺口詳見)¶
(保定/府)黃莊巡司(在淶水縣西北一百二十里黄兒/莊明置巡司後廢/本朝復設)¶
　　盤石口(在州西九十里内連紫荆關十里外通烏/龍溝口六十里其西二十里為塔崖口舊)¶
(置巡司及驛後廢又周二溝口瓦窑安口蔡家峪/口俱在盤石口東西小龍門口黃沙口皆在盤石)¶
(口西南又西卽/烏龍溝口也)奇峯口(在州西北四十里内連紫/荆關四十里外通金水口)¶
(六十里其西二十里曰官座嶺口其東北三十里/曰東峪口又十里曰沙峪口外通馬水口一百四)¶
(十/里)烏龍溝口(在州西紫荆關西北六十里接廣昌/縣界外口要衝也今有把總駐防其)¶
(東北曰金水口在紫荆關北八十里/今有官兵戍守又東卽馬水口也)馬水口(在淶/水縣)¶
<pb:KR2k0009_SBCK_015-39a>¶
(西北二百里其地山勢雄壯巖岫相連舊稱京師/右輔明永樂八年始設守軍景泰二年建北門正)¶
(城又建圈城於北嶺上嘉靖二十三年設守備把/總三十三年改守備為參將/本朝順治十年改)¶
(設都司兼轄大龍門金水口又柏連澗口在縣西/北二百五十里又東北二十里曰道水口又十五)¶
(里曰定樂安口又五里曰大龍門口/今有把總駐防又北卽宛平縣界)浮圖峪口(在/廣)¶
(昌縣東三十里路出紫荆關明景泰二年建城設/守備㝷罷/本朝設把總駐守其南二十餘里卽)¶
(插箭嶺當紫荆倒馬二關/之衝今設守備把總駐防)凝靜庵口(在廣昌縣東/南三十里北)¶
(按浮圖峪路通州界五迴嶺明景/泰三年築僅置戍今設官兵汛守)白石口(在廣昌/縣南二)¶
(十里白石山路通正定保定明嘉靖三十年築城/設守備駐此㝷罷/本朝初設守備雍正十年改)¶
(設都/司)狼牙口(在廣昌縣西南八十里又有九宫/口松子口皆在縣東北接蔚州界)飛¶
　　　狐口(在廣昌縣北其地兩崖峭立一線微通迤邐/蜿蜒百有餘里漢初酈食其說高祖距飛狐)¶
<pb:KR2k0009_SBCK_015-39b>¶
(之口文帝後六年匈奴入上郡雲中以令免為車/騎將軍屯飛狐後漢建武十二年盧芳與匈奴連)¶
(兵盜邊詔王霸與杜茂治飛狐道築起亭障自代/至平城三百餘里晉地道記自上曲陽縣北行四)¶
(百二十五里恒多山坂故名飛狐口後魏太和六/年發州郡五萬人治靈邱道自代郡靈邱南越太)¶
(行至中山靈邱道卽飛狐道也元和志飛狐道自/廣昌縣北入嬀州懷戎縣界卽古飛狐口也舊志)¶
(飛狐口在廣昌縣北二十里山北諸州之襟喉也/今其地東走宣化西趨大同商賈畢集於此紫荆)¶
(倒馬兩關恃/飛狐為外險)金陂鎮(在州西五十里明洪武七年/置巡司嘉靖中廢又五迴嶺)¶
(奇峯口官座嶺明初/俱置巡司皆久裁)西水寨(在州西南八十里郎/山上四面險絶惟一)¶
(徑攀援可上相近又有姑姑窩寨又白虹寨種金/寨冶里寨燕窩寨白保寨人安寨俱在州西南一)¶
(堵墻寨馬頭寨白壁寨龍門寨俱在/州西北朝天寨東流窩寨俱在州北)人安寨(在淶/水縣)¶
(北金山上又鐵葉寨在縣北龍/灣山天堂寨在縣北天堂山)孟良寨(在廣昌縣/東三十里)¶
<pb:KR2k0009_SBCK_015-40a>¶
(又對節寨在縣南三十里以山木枝節而名栲栳/寨在縣西南三十五里漫尖寨今名蔓菁寨在縣)¶
(東北三/十里)良各莊(在州城西十五里為展謁/泰陵往來孔道建有/行宫)¶
(高宗純皇帝清/蹕經臨屢有題詠)龍華店(在州西四/十五里)清苑驛(在州/治東)¶
(北明洪武/七年置)上陳驛(在州西紫荆關城内明洪武七/年置於關東十五里後移於此)¶
(本朝設驛/丞兼巡司事)香山驛(在廣昌縣治東又倒馬驛/在縣西南五十里俱眀置)¶
　︹津梁︺鎮遠橋(在州西/關外)明秀橋(在州西廠東關又/厰西關有全惠橋)逎欄¶
　　橋(在淶水縣西/跨逎欄河)泰安橋(在淶水縣西十/五里永逺大道)昇平橋(在/淶)¶
(水縣東北十五/里永遠大道)淶源橋(在廣昌縣東一里淶水上/其地水流環繞林木清幽)¶
　︹隄堰︺廠西石隄(在州西廠西石橋北又有東西石/閘在廠西關外俱明成化四年建)長¶
　　隄(在淶水縣西自逎欄鋪直/扺北山以防逎欄之水)安河壩(在州西自源/泉村起至易)¶
<pb:KR2k0009_SBCK_015-40b>¶
(水長二十三里/本朝乾隆二/十六年建石壩及閘以洩水勢)三官廟石壩(在州/西北)¶
(五/里)¶
　︹陵墓︺︹周︺燕昭王墓(在州東十里/地名陵山)郭隗墓(在淶水縣/東十里)︹晉︺¶
　　祖逖墓(在淶水縣東北二十里祖各莊/本朝乾/隆十五年/高宗純皇帝清蹕所經)¶
(御/製有詩)︹宋︺楊延昭墓(在廣昌縣南八/十里范家莊)︹元︺何瑋墓¶
(在州北/二十里)︹明︺張鵬墓(在淶水縣/西二里)霍恩墓(在州西荆/軻山東南)劉¶
　　斯潔墓(在州西/十五里)¶
　︹祠廟︺雙節祠(在州署東南祀明上蔡令霍恩正德間/恩死流寇齊彦名之難妻劉氏先一日)¶
(自縊因/並祀焉)召公祠(在州署/東北)四賢祠(在州南易水旁祀/郭隗樂毅劇辛鄒)¶
(&KR0283;像皆元時劉鑾所為極其精巧/本朝乾隆十/一年/高宗純皇帝鑾輿經臨/御製)¶
<pb:KR2k0009_SBCK_015-41a>¶
(有/詩)三忠祠(在州西北紫荆關明正統間額森率兵/臨城都御史孫祥太監阮堯民都指揮)¶
(韓淸死之/奉勅建祠)樊將軍廟(在州西十里/祀樊於期)北嶽廟(在州西/北八里)¶
(元至正間建明宏治間修/按州志載孔天允北/嶽祠記言宋大中祥符間封元至正間始構祠舊)¶
(志以為宋祥符建者悞至北嶽祠在上曲陽不應/在此孔記亦謂建祠之由舊說不經不足據今姑)¶
(仍舊/載之)漢昭烈廟(在淶水縣東/明嘉靖中建)衞公廟(在淶水縣南/明正統間建)¶
(祀李/靖)比干廟(在廣昌縣東南/十里牛心山上)李存孝廟(在廣昌縣/東北十五)¶
(里)¶
　︹寺觀︺開元寺(在州治東/唐時建)華嚴寺(在州西南二十五/里隋開皇中建)興¶
　　國寺(在州東北一里宋/太平興國中建)上雲集寺(在州東北三十/里遼壽昌五年)¶
(建)東寺(在淶水縣治東南/隅金大定中建)白楊寺(在淶水縣西北/石泉城水經注)¶
<pb:KR2k0009_SBCK_015-41b>¶
(寺側林木交蔭叢柯隱景/沙門釋法澄建刹於其上)閣院禪林(在廣昌縣治/北街俗名大)¶
(寺東漢時創建唐尉/遲恭重修有碑記)¶
　︹名宦︺︹唐︺慕容孝幹(武徳五年為易州刺史蔚州總/管高開道反寇易州孝幹死之)姜¶
　　師度(魏人神龍初為易州刺史嘗鑿渠/以通餉路罷海運㝷遷司農卿)張孝忠(本/奚)¶
(種肅宗時總制易州諸屯十餘年威惠流聞授易/州刺史詔置軍名義武以孝忠為節度朱滔叛招)¶
(孝忠啗以金帛皆不受乃浚溝壘修器械感勵將/士乘城固守遂全其軍卒後子茂昭代為節度入)¶
(朝順宗遣之鎮元和中請舉宗還朝代者至奉兩/州符節管鑰圖籍歸之先勅妻子上道戒曰我使)¶
(汝曹出易庶後世/不為汙俗所染)任迪簡(萬年人德宗時為易定/節度使因前節度張茂)¶
(昭奢縱公私屈乏欲饗士無所給至與下同糲食/身居㦸户踰月軍中感其公請安卧内迪簡乃許)¶
(三年上/下完充)︹宋︺賀惟忠(定襄人開寶二年為易州刺史/性剛果知書曉兵法在易繕完)¶
<pb:KR2k0009_SBCK_015-42a>¶
(亭障撫士卒得其死力/每乘塞用兵所向必克)裴濟(河中人太宗時監軍/易州遼攻城不能下)¶
(以勞遷西/頭供奉官)︹遼︺楊佶(南京人開泰中知易州治尚清/簡徴發期㑹必信發倉廪賑乏)¶
(絶民鬻子者/計傭而出之)蕭文(遼外戚壽隆末知易州兼西南/而安撫使高陽土沃民富吏每)¶
(黷於貨文至悉除舊弊務農桑崇禮教民皆化之/時大旱百姓憂甚文禱之輒雨屬縣又蝗文反躬)¶
(自責蝗盡飛去會霪雨/復隨禱而霽嵗遂大熟)蕭陽阿(乾統元年易州刺/史幸臣劉彦良嘗)¶
(以事至州怙寵恣橫為陽阿所阻彦良歸妄加毁/訾㝷遣人代州民千餘詣闕請留卽日授武安州)¶
(觀察/使)︹金︺靖安民(永興縣人興定四年封易水公十/月安民出兵至礬山元兵圍安民)¶
(所居山寨守寨提控馬豹等以安民妻子及老弱/出降安民軍中聞之駭亂衆議欲降以保室家安)¶
(民及經厯官郝/端不從遂遇害)︹明︺李某(失名太康人建文時任廣/昌令燕王兵至守義不屈)¶
(墜城死妻亦自經子秉道方幼土屯里老張/真匿為已子宣德間復姓今為廣昌望族)張友¶
<pb:KR2k0009_SBCK_015-42b>¶
　　聞(洪𤋮時為易州判官以冗員當汰部民言其律/已嚴處事公勤於撫字乞改督本州馬政詔許)¶
(之)孫大祈(黃岡人萬厯時知易州屢值荒饉親賑/饑民存活數十萬礦使横虐力抗被謫)¶
　︹本朝︺韓璵(沁水人順治十六年為易州兵備道下車/徧詢民間利病而罷行之丁憂去民送至)¶
(固關尚/不忍還)沈志禮(山陰人授易州知州康熙六年水/潦溢入城中志禮晝夜疏導水退)¶
(民頼/全活)甘汝來(奉新人康熙五十七年知淶水縣邑/有鴉鶻人畢哩克者恃勢强占民屋)¶
(且毆民至死汝來鎖其黨畢哩克至公庭大噪汝/來並鎖而痛鞭之夜逸去乃誣奏汝來奉)¶
(㫖發部質審淶人匍匐申訴者不可勝數吏議以/擅鎖職官請削籍/特㫖復職自此强悍斂)¶
(迹)¶
　︹人物︺︹晉︺祖納(逎人性至孝少孤貧常自炊㸑以養母/元帝作相引為軍諮祭酒温嶠以納州)¶
(里父黨敬而拜之嶠旣為時用/盛言納有名理除光禄大夫)祖逖(納弟慷慨有/節尚博覽書)¶
<pb:KR2k0009_SBCK_015-43a>¶
(記該涉古今見者謂有贊世才具與劉琨俱為司/州主簿共被同寢中夜聞荒雞鳴蹴琨覺曰此非)¶
(惡聲也因起舞京師大亂逖率親黨避地淮泗元/帝徴為軍諮祭酒以社稷傾覆常懷振復之志㝷)¶
(為豫州刺史渡江擊楫誓曰不清中原而復濟者/有如大江遂部兵與石勒相持由是黃河以南盡)¶
(為晉土卒之日豫/州士女如失父母)︹南北朝︺︹宋︺祖沖之(逎人稽古有/巧思初元嘉)¶
(中用何承天所製厯比古十一家為密沖之以為/尚疎乃更造新法上表言之孝武令善厯者難之)¶
(不能屈著易老莊義釋論語孝經注九章造綴術/數十篇官至長水校尉子暅之巧思入神以父所)¶
(造厯時尚未行更/修之官至太府卿)︹梁︺祖皓(暅之子志節慷&KR0099;有文/武才畧少傳家業善算)¶
(厯大同中拜廣陵太守侯景亂皓起兵襲殺其將/軍紹先馳檄討景景引兵圍之城破被執車裂以)¶
(殉)︹北魏︺祖瑩(逎人年八嵗能誦詩書十二為中書/學生耽書聲譽甚盛内外親屬呼為)¶
(聖小兒及長好屬文與陳郡袁翻齊名累官車騎/大將軍瑩以文章見重甞語人曰文章須自出機)¶
<pb:KR2k0009_SBCK_015-43b>¶
(杼成一家風骨何能共人同生活也性爽俠有節/氣士有窮戹以命歸之必見存拯士亦以此多之)¶
　　朱長生(廣昌人孝文時為散騎常侍使高車于提/為副高車王欲降之長生與提厲聲曰烈)¶
(士豈畏死耶舍之拘三年還孝文嘉/其節拜河内太守與提並賜男爵)︹宋︺田敏(本易/州牙)¶
(吏雍熙中曹彬為敵阻兵𣵠州敏應王繼恩募由/岐溝關持書抵彬彬上其事太祖召見補易州靜)¶
(砦指揮使遼攻北唐河大將李繼隆為敵所乘敏/以百騎擊走之咸平中敗遼於遂城西羊山斬𫉬)¶
(無算遷北平砦總管諜知遼主去北平十里夜襲/其營敵大驚遂引衆去厯官至儀州防禦使在邊)¶
(二十餘年/功伐最盛)︹金︺張通古(易縣人讀書過目不忘該綜/經史善屬文遼天慶二年進)¶
(士第補樞密院令史遯去屏居大凝山下金侍中/劉彦宗與通古素善薦之因仕金天德初拜司徒)¶
(封瀋王海陵御下嚴親王大臣未嘗少假以顔色/惟見通古必以禮貌正隆初致仕進封曹王通古)¶
(天資樂易不為表襮雖/居宰相自奉如寒素焉)任詢(易州軍市人慷慨多/大節書為當時第一)¶
<pb:KR2k0009_SBCK_015-44a>¶
(𦘕亦入妙品登正隆二年進士/厯益都判官北京鹽使致仕)張元素(易州人八/嵗試童子)¶
(科二十七試經義進士犯廟諱下第乃去學醫無/所知名夜夢有人用大斧鑿開心竅納書數卷於)¶
(其中自是洞徹醫術治病/多不用古方自為家法云)麻九疇(易州人三嵗識/字七嵗能草書)¶
(作大字一時目為神童章宗召見問汝入宫殿中/亦懼怯否對曰君臣父子也子豈懼父耶帝大奇)¶
(之旣長博通五經於易春秋尤長興定末試開封/府詞賦第二經義第一再試南省復然聲譽大振)¶
(雖婦孺皆知其名正大初特賜進/士官至應奉翰林文字謝病去)︹元︺趙柔(淶水人/有膽畧)¶
(善騎射好施予金末避兵西山栅險以保鄉井時/劉伯元等亦各聚衆數千聞柔信義共推為長柔)¶
(明號令嚴約束為衆所服太祖破紫荆關柔以眔/歸授𣵠易二州長官後羣盜並起柔單騎說降其)¶
(衆以功累遷正定涿等路兵馬都/元帥卒封天水郡公賜諡莊靜)何伯祥(易縣人/從張柔)¶
(來歸太祖平河朔伯祥擒其驍將王子昌悉平西/山諸寨拔洛陽破蔡州論功居多授易州等處軍)¶
<pb:KR2k0009_SBCK_015-44b>¶
(民總管以功賜錦衣金甲世祖南伐伯祥參/預軍事多所獻納卒追封易國公諡武昌)鞏彥¶
　　暉(易州人以武勇稱代兄彥榮爲百户隸千户何/伯祥麾下從伐宋破&KR0037;陽泗州之役諸將無敢)¶
(渡塹水者彥暉徑渡殺其將登月城將下顧百祥/失所在乃反求之力戰翼伯祥以岀由是百祥與)¶
(彥暉如親兄弟事聞授銀符牌兵渡江次武昌宋/援兵四集彥暉逐之伏出被圍彥暉矢盡遂投水)¶
(中敵援之而出載/歸江州不屈死)何瑋(伯祥次子始襲父職知易/州以平宋功厯遷御史中)¶
(丞陳當時要務十條成宗崩丞相阿瑚泰奉皇后/㫖集廷臣議祔廟及攝政事瑋難之阿瑚泰變色)¶
(曰中丞謂不可行獨不畏死耶衆皆危懼瑋從容/曰死畏不義耳苟死於義夫復何畏武宗卽位厯)¶
(官河南行中書省平章政事卒追封梁國/公諡文正/阿瑚泰舊作阿忽台今改正)敬儼(易/州)¶
(人父元長有學行官至太常博士儼嗜學善屬文/初選中書省掾朱清張瑄爲海運萬户豪縱不法)¶
(適儼典其文牘甞致厚賂儼怒拒之二人伏誅權/貴皆以賄敗連坐惟儼不與大德中爲監察御史)¶
<pb:KR2k0009_SBCK_015-45a>¶
(累官平章政/事卒諡文忠)︹明︺李德成(淶水人少孤元末隨母避/寇騎且逼母投河死德成)¶
(思母不置旣長娶王氏亦有孝思一夕夢母謂已/曰我處水下寒不得出覺而大慟旦卽與妻徒跣)¶
(行三百里抵死所卧冰七日冰融數十丈恍惚若/見母而他處冰堅如故洪武初舉孝廉永樂初官)¶
(至陜西/布政使)謝定住(廣昌人年十二隨母岀遇虎將噬/其母定住奮前擊之虎逸去如是)¶
(者三母𫉬全永樂中/召見賜米鈔旌其門)張鵬(淶水人景泰進士授御/史剛直尚氣節按大同)¶
(宣府奉使江南皆有聲天順元年偕同宫劾石亨/曹吉祥不法謫戍遼東尋改廣西亨敗赦還累官)¶
(兵部尚書太子/少保卒諡懿簡)霍恩(易州人宏治進士除上蔡知/縣正德六年流寇竊發恩預)¶
(為守備賊齊彥名遣人勒降恩戮之以徇於軍賊/大怒悉衆攻城恩力禦之城陷被執令易服見恩)¶
(叱之迫使跪恩趺坐地上罵不絶口賊以刃插其/口中罵益厲遂遇害頊斷無血惟白氣一縷數日)¶
(後顔色如生目猶瞋視事聞贈光禄/少卿諡忠烈命建忠節坊立祠以祀)劉斯潔(易州/人嘉)¶
<pb:KR2k0009_SBCK_015-45b>¶
<pb:KR2k0009_SBCK_015-45b>¶
(下城卽賊入矣及城陷恩拔刀下城劉/臺上見之卽自縊未絶復以簪刺心死)隗好詩妻¶
　　冀氏(淶水人夫亡值寇亂攜前妻二子及己子避/難遇賊欲殺前子氏哀泣欲以已子代賊詢)¶
(其故義而釋之守/節至九十餘嵗)呉喬妻鞠氏(廣昌人姑患臂痛/不治氏𥸤天願捨)¶
(臂代姑姑愈乃㫁一臂以完前志同縣/呉安妻郭氏仲孺妻劉氏俱自縊殉夫)¶
　︹本朝︺趙壧妻萬氏(易州人夫亡孝事衰翁撫孤成立/復早卒與婦李氏共守訓四孫皆)¶
(為諸生康熙/年間/旌)田虎妻王氏(易州人夫殁有諷以改/適者氏閉户絶食姑諭)¶
(之遂奉姑守志以終同州節婦邱璜妻侯氏邱士/愉妻馬氏張履素妻郭氏張藴華妻孫氏田之棟)¶
(妻崔氏鄭守花妻孫氏連士功妻李氏姚士奇妻/郭氏劉興諤妻繆氏張得王妻章氏張璠妻李氏)¶
(史珻妻高氏錢高選妻雷氏劉璋妻張氏董/鐸妻郭氏劉永修妻繆氏均乾隆年間/旌)楊振¶
　　文妻劉氏(淶水人年十七而寡遺孤未彌月氏撫/孤戌立守志三十餘年同縣節婦傅永)¶
<pb:KR2k0009_SBCK_015-46a>¶
(正妻張氏汪憲準妻錢氏盧繼忠妻/翟氏張瑗妻孫氏均乾隆年閒/旌)趙安妻陳氏¶
(廣昌人夫故事姑至孝遺孤甫周嵗撫之成立同/縣節婦張彩妻李氏王居妻楊氏胡樹德妻李氏)¶
(胡維新妻李氏郭人龍妻/張氏均乾隆年間/旌)孫雨田妻王氏(易州人/夫亡守)¶
(節同州烈婦趙名山妻韓氏王汝達妻王氏楊/治家妻劉氏邢李氏李韓氏均嘉慶年間/旌)董¶
　　三德妻郭氏(淶水人夫亡守節同縣烈婦王某妻/王氏烈女張繼周女均嘉慶年間)¶
(旌)侯詔妻董氏(廣昌人夫亡守節同縣馬中正妻/張氏李奇照妻康氏均嘉慶年閒)¶
(旌)¶
　︹土産︺棉(淶水/縣岀)不&KR0069;木(州境出亦出廣昌縣白/石山可作火爐等器)栗(明志/易州)¶
(出)鏡(易州/出)酒(淶水縣出/按舊志載生絹易州最/著唐書地理志易州土貢紬今皆無)¶
(之又杜佑通典上谷郡貢墨二百挺唐書地理志/易州土貢墨今歙人造墨尚云按易水法製謹附)¶
<pb:KR2k0009_SBCK_015-46b>¶
(記)¶
<pb:KR2k0009_SBCK_015-47a>¶
¶
　　　　　　　　　　　　　　　　　　　　　　前提調官(臣)沈兆澐恭纂輯¶
　　　　　　　　　　　　　　　　　　　　　　提調官(臣)王廣蔭恭覆輯¶
　　　　　　　　　　　　　　　　　　　　　　校對官(臣)吳思權恭　校¶
　　　　　　　　　　　　　　　　　　　　　　校對官(臣)宗稷辰恭覆校¶
<pb:KR2k0009_SBCK_015-47b>¶
