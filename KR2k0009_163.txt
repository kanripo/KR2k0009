# -*- mode: mandoku-view; -*-
#+TITLE: 大淸一統志
#+DATE: 2015-09-12 00:15:08.448412
#+PROPERTY: ID KR2k0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 163
#+PROPERTY: FILE SB06n0597-2385嘉慶重修一統志-第二千三百八十五册.
<pb:KR2k0009_SBCK_163-1a>¶
¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
<pb:KR2k0009_SBCK_163-1b>¶
　大清一㳘志¶
　　廣東統部(在/京師西南七千五百七十里東西距/二千五百里南北距一千八十里東至福)¶
(建漳州府詔安縣界一千里西至廣西南寕府宣/化縣界一千五百里南至大海三百里北至湖南)¶
(郴州桂陽縣界七百八十里東南至大海二百八/十里西南至崖州大海二千四百里東北至江西)¶
(贛州府長寕縣界八百里西北至/廣西平樂府賀縣界七百三十里)¶
　︹分野︺天文牛女翼軫分野星紀鶉尾之次(史記天官/書牽牛婺)¶
(女楊州翼軫荆州唐書天文志翼軫鶉尾也初張/十五度中翼十二度終軫九度得長沙武陵逾南)¶
(紀盡鬱林合浦之地斗牽牛星紀也初南斗九度/中南斗二十四度終女四度得蒼梧南海逾嶺表)¶
(自韶廣以西珠崖以東爲星紀之分唐書地理志/嶺南道廣康端封梧藤羅雷崖以東爲星紀分桂)¶
(柳鬰林富昭蒙龔繡容白廉爲鶉尾分/按今廣/韶以西瓊崖以東爲牛女分野連州及欽廉以東)¶
<pb:KR2k0009_SBCK_163-2a>¶
(為翼軫/分野)¶
　︹建置沿革︺禹貢荆揚二州之南裔周為藩服(通厯武/王滅殷)¶
(乃正九服徹法以南海地在/東南揚州之裔定為藩服)戰國時為百越亦曰¶
　　揚越(史記吳起傳吳起相楚南平百越又南越傳/秦并天下畧定揚越張晏曰揚州之南越也)¶
(按越字史記作越漢書/作粤音義並同今從史記)秦時號陸梁地始皇三¶
　　十三年取其地置南海郡(史記秦始皇本紀三十/三年發諸嘗逋亡人贅)¶
(壻賈人畧取陸梁地為桂林象郡南海以適遣戍/正義嶺南之人多處山陸其性强梁故曰陸梁)¶
　　漢初為南越國元鼎六年平其地置南海蒼梧合¶
　　浦珠崖儋耳等郡(漢書武帝紀元鼎六年定越地/以為南海蒼梧鬱林合浦交阯)¶
(九真日南珠崖儋耳郡/按地理志珠崖儋耳二/郡置在元封元年今廣東地得漢南海蒼梧合浦)¶
<pb:KR2k0009_SBCK_163-2b>¶
(珠崖儋耳五郡/餘屬廣西安南)元封五年屬交阯部刺史始元五¶
　　年省儋耳郡初元三年省珠崖郡後漢建安中徙¶
　　交州治南海郡(王範交廣春秋交州治嬴&KR1454;縣元/封五年徙治蒼梧廣信縣建安十)¶
(五年治番禺縣宋書州郡志漢武帝開百越交阯/刺史治龍編獻帝建安八年改曰交州治蒼梧廣)¶
(信縣十六年徙治南海番禺及分為廣州治番禺/交州還治龍編/按二書紀年不同水經注又作)¶
(建安二十二年遷/州番禺未知孰是)三國呉黄武五年分交州置廣¶
　　州尋罷廣州併屬交州永安七年復分置廣州(按/呉)¶
(黄武中廣州領南海蒼梧鬰林高涼四郡其合浦/郡别屬交州赤烏中復置高興珠崖二郡亦屬交)¶
(州永安後廣州領南海高涼高興等郡甘/露元年析桂陽南部置始興郡别屬荆州)晉太康¶
　　中平吳仍為廣州及荆湘交三州地(晉書地理志/廣州太康中)¶
<pb:KR2k0009_SBCK_163-3a>¶
(平吳以荆州始安始興臨賀三郡來屬統南海始/興蒼梧高涼高興等共十郡武帝後省高興郡永)¶
(嘉元年又以臨賀始興始安三郡為湘州成帝分/南海立東官郡以始興三郡還屬荆州穆帝分蒼)¶
(梧立晉康新寕永平三郡太和中置新安郡安帝/分東官立義安郡恭帝分南海立新會郡/按晉)¶
(時合浦郡仍屬交州/其珠崖郡省入合浦)南北朝宋初亦為廣州泰始¶
　　　七年分交廣二部置越州(宋書州郡志廣州領南/海蒼梧晉康新寕高涼)¶
(新㑹東官義安等郡元嘉九年分立宋康郡十三/年立綏化郡十八年立宋熙郡皆屬廣州泰始七)¶
(年分立越州領隴蘇臨漳合浦/宋夀等郡其合浦郡仍屬交州)齊因之(齊書州郡/志廣州領)¶
(南海東官義安新寕蒼梧高涼晉康新會廣熙宋/康宋隆綏建樂昌齊康等郡越州領臨漳合浦龍)¶
(蘇高興/等郡)梁天監六年分湘廣二州置衡州普通四¶
　　　年分置成州合州建州五年分置東揚州自後州¶
<pb:KR2k0009_SBCK_163-3b>¶
　　郡滋多(隋書地理志梁大通中割合浦立高州又/有東衡東瀛新瀧崖安羅等州皆梁置)¶
　　陳因之隋開皇十年平陳置廣循二州總管府(領/洭)¶
(岡潮高羅端新瀧建封越合崖欽連等州/二十年廢洭州仁壽元年改廣州為番州)大業初¶
　　府廢三年改諸州為南海龍川義安高涼信安永¶
　　熙蒼梧合浦珠崖寕越熙平等郡(隋書地理志諸/郡皆屬揚州惟)¶
(熙平郡屬荆州元和志大業/六年置臨振郡隋志不載)隋末陷於蕭銑唐武¶
　　德四年復改諸郡為州置廣州總管府貞觀元年¶
　　置嶺南道(唐書地理志嶺南道領廣韶循潮康瀧/端新封潘春勤羅辨高恩雷崖瓊振儋)¶
(萬安欽連竇/廉陸等州)天寶元年又改諸州為郡至德元載¶
　　置嶺南節度使乾元元年復改諸郡為州咸通三¶
<pb:KR2k0009_SBCK_163-4a>¶
　　年分為嶺南東道乾寕二年賜號清海軍節度(唐/書)¶
(方鎮表至德元載升五府經畧討擊使為嶺南節/度使領廣韶循潮康瀧端新封春勤羅潘高恩雷)¶
(崖瓊振儋萬安藤二十二州治廣州乾元元年置/韶連郴三州都團練使治韶州元和元年嶺南節)¶
(度復領潘辯二州咸通三年分嶺南節度為東西/道改嶺南節度為嶺南東道節度乾寕二年賜嶺)¶
(南東道節度號/清海軍節度)五代為南漢(寰宇記十國春秋劉/龑建國改廣州為興)¶
(王府析韶州置英雄二州析循州/置禎州析潮州置敬州餘仍唐舊)宋置廣南東路¶
　　又分屬廣南西路(宋史地理志廣南東路治廣州/領肇慶一府韶循潮連梅南雄)¶
(英賀封新康南恩惠十三州其化高欽廉雷/瓊六州南寕萬安吉陽三軍屬廣南西路)元至¶
　　元十五年置廣東道宣慰司及海北廣東道肅政¶
　　廉訪司(治廣/州路)隸江西行中書省十七年又分置海¶
<pb:KR2k0009_SBCK_163-4b>¶
　　北海南道宣慰司三十年又置海北海南道肅政¶
　　廉訪司(俱治雷/州路)隸湖廣行中書省分領諸路(元史/地理)¶
(志廣東道宣慰司海北廣東道肅政廉訪司領廣/韶惠南雄潮德慶肇慶七路及英德梅南恩封新)¶
(桂陽連循八州海北海南道宣慰司肅政廉訪司/領雷化高欽廉五路乾寕南寕萬安吉陽四軍)¶
　　明洪武初改諸路為府置廣東行省叅政九年改¶
　　置廣東等處承宣布政使司統十府(廣州韶州南/雄惠州潮州)¶
(肇慶高州廉/州雷州瓊州)一州(羅/定)¶
　本朝因之為廣東省雍正五年升連州為直隸州十¶
　　一年升程鄉縣為嘉應直隸州嘉慶十一年降南¶
　　雄府為直隸州升嘉應州為府十六年復升南雄¶
<pb:KR2k0009_SBCK_163-5a>¶
　　州為府降嘉應府為直隸州置佛岡直隸廳十七¶
　　年仍降南雄府為直隸州二十一年置連山直隸¶
　　廳共領府九州四廳二¶
　　　廣州府　韶州府　惠州府　潮州府　肇慶¶
　　　府　高州府　廉州府　雷州府　瓊州府¶
　　　南雄直隸州　連州直隸州　嘉應直隸州¶
　　　羅定直隸州　佛岡直隸廳　連山直隸廳¶
　︹形勢︺東引甌越(惠潮二府與福建/之汀漳山谿相錯)南濱大海(省治南/去大洋)¶
(僅三百里自潮州府之東南與福建之漳州洋接/廉州府欽州之西南與交阯洋接東西相距二千)¶
(四百餘里而瓊州四/面孤懸以海為境)西距安南(欽廉以西與安南/分界而欽州又當)¶
<pb:KR2k0009_SBCK_163-5b>¶
(海道/之衝)北據五嶺(在省治北境史記秦有五嶺之戌/水經注五嶺者天地以隔内外最)¶
(東曰大庾第二曰騎田第三曰都龎第四曰萌渚/最西曰越城今大庾在南雄州北騎田都龎在韶)¶
(州府及連州北湖南/之境餘二嶺屬廣西)内鎮蠻蜑(蠻有數種曰猺獞/黎岐皆盤互窟穴)¶
(於山谷中在廣州府屬者百五十四山在韶州府/屬者六山在肇慶府屬者五百四十二山在高州)¶
(府屬者二百四十二山在廉州府屬者二十六山/在瓊州府屬者千二百山而惠州之山猺潮州之)¶
(畬猺皆巖棲谷飲延亘數百里又寰宇記新會縣/有蜑户生江海居於舟船隨潮往來捕魚為業又)¶
(有盧亭户在海島上/乘舟捕魚海族為業)外控諸番(唐韓愈送鄭尚書/序海外雜國若躭)¶
(羅流求毛人夷亶之州林邑扶南真臘于陀利之/屬東南際天地以萬數或時候風潮朝貢蠻中賈)¶
(人舶交/海中)其名山則有黄嶺(在東筦縣唐十道/志嶺南第一名山)靈洲¶
(在南海縣唐十道志/嶺南道名山之一)羅浮(在増城博羅二縣界廣/袤五百里高三千六百)¶
<pb:KR2k0009_SBCK_163-6a>¶
(丈峰巒四百三十有二嶺十五洞壑七/十有二谿澗瀑布之屬九百八十有九)其大川則¶
　　有西江(在省治南即漢之牂牁江亦名鬱水以泿/水入焉又名泿水自廣西入肇慶府封川)¶
(縣㑹賀江又東過肇慶府至三水縣西南會北江/又東南過廣州府城南會東江入海又瀧水源出)¶
(西寕縣南界東北流經羅定州/至德慶州南入西江亦曰南江)北江(在省治北即/古溱武湞洭)¶
(諸水自湖南臨武東南流至曲江縣亦曰北江與/始興水合有始興大江之名又過英德與洭水合)¶
(又南過清遠至/三水入西江)東江(在省治東自江西贛州府安/遠縣流入惠州府龍川縣為)¶
(龍江又西南經河源縣博羅縣又西南入廣州府/東莞增城二縣至府之南境會西北江入海謂之)¶
(三/江)海(海環廣東南界濱海諸郡分三路東/路惠潮西路高雷廉而廣州居中)其重險¶
　　則有梅關(在省治北南雄州北/六十里大庾嶺上)¶
　︹文職官︺¶
<pb:KR2k0009_SBCK_163-6b>¶
　　　兩廣總督(舊駐肇慶府乾隆十一年移/駐廣州府轄廣東廣西二省)¶
　　　巡撫(駐廣/州府)¶
　　　提督學政(舊有廣韶肇高兩學政/乾隆十六年裁併為一)¶
　　　粤海關監督(駐廣/州府)庫大使(粤/盈)¶
　　　布政使　經厯　照磨　庫大使(廣/豐)¶
　　　按察使　經厯　司獄(舊有知事照磨兩缺/均乾隆二十八年裁)¶
　　　鹽運使　運同(駐潮州府舊有運/判乾隆七年裁)經厯　知事(駐/潮)¶
(州)庫大使(廣/盈)批驗所大使(駐西滙關乾隆五十/年由東滙關移駐其)¶
(東滙關事改歸/廣糧通判兼管)鹽課大使十二員(白石博茂大/洲招收淡水)¶
(東界電茂&KR2063;白小靖石橋茂暉隆井共十/二場舊有海矬場一員嘉慶二十年裁)¶
<pb:KR2k0009_SBCK_163-7a>¶
　　　分巡糧儲道(駐廣州府轄廣州並佛岡廳/舊有倉大使乾隆三十年裁)¶
　　　分巡南韶連兵備道(駐韶/州府)¶
　　　分巡惠潮嘉兵備道(駐惠/州府)¶
　　　分巡肇羅道(駐肇/慶府)¶
　　　分巡高廉兵備道(駐高/州府)庫大使(廣濟乾隆/三十年設)¶
　　　分巡雷瓊兵備道(駐瓊/州府)庫大使(廣裕乾隆/三十年設)¶
　　　廣州府知府　理事同知(駐廣/州府)佛山同知(駐佛/山)海¶
　　　　防同知(駐前山寨乾/隆八年設)糧捕通判(駐新/城)永寕通判¶
(駐沙茭坑頭村乾/隆四十六年設)府學教授　訓導　經厯¶
　　　　司獄　知縣十四員(南海番禺順德東莞從化/龍門増城新會香山三水)¶
<pb:KR2k0009_SBCK_163-7b>¶
(新寕清遠/新安花)縣丞九員(南海駐十三行番禺駐南/村順德駐容竒鄉東莞駐)¶
(石龍新會駐江門香山駐澳門三水駐/西南鎮新寕駐那骨堡新安駐大鵬)縣學教¶
　　　　諭十四員　訓導十四員　主簿三員(舊設二/員南海)¶
(駐九江堡増城駐沙貝村嘉慶二/十二年增新寕一員駐廣海寨)巡檢三十七¶
　　　　員(南海縣屬神安金利黄鼎江浦三江五斗番/禺縣屬沙灣鹿步慕德里茭塘順德縣屬紫)¶
(泥江村都寕馬寕東莞縣屬缺口鎮京山中堂/從化縣屬流溪龍門縣屬廟子角增城縣屬茅)¶
(田新會縣屬沙村牛肚灣潮連香山縣屬小黄/圃香山黄梁都淇澳三水縣屬胥江三水新寕)¶
(縣屬上川清遠縣屬潖江濱江迴岐新安縣屬/官富福永花縣屬獅嶺水西舊有新寕縣屬廣)¶
(海寨一員嘉慶/二十二年裁)典史十四員　河泊所官二員¶
(南海番禺舊有五仙西南安/遠驛丞三員乾隆七年裁)¶
<pb:KR2k0009_SBCK_163-8a>¶
　　　韶州府知府(舊有理猺通判乾/隆四十六年裁)府學教授　訓導¶
　　　　　經厯　司獄(舊有通濟倉大使/乾隆三十年裁)知縣六員(曲/江)¶
(樂昌仁化乳/源翁源英德)縣丞一員(曲/江)縣學教諭六員　訓¶
　　　　導六員　巡檢十員(曲江縣屬平圃濛&KR2712;樂昌/縣屬九峯羅家渡仁化縣)¶
(屬扶溪乳源縣屬武陽翁源縣屬/桂山磜下鄉英德縣屬象岡洸口)典史六員(舊/有)¶
(芙蓉湞陽驛丞二/員乾隆七年裁)¶
　　　惠州府知府　海防同知(駐碣石衞舊有通/判嘉慶十六年裁)府學¶
　　　　教授　訓導　經厯　司獄(舊有受納倉大使/乾隆三十年裁)¶
　　　　知州(連/平)州學學正　吏目　巡檢二員(長吉里/忠信里)¶
　　　　知縣九員(歸善博羅長寕永安海/豐陸豐龍川河源和平)縣丞二員(舊/設)¶
<pb:KR2k0009_SBCK_163-8b>¶
(歸善一員乾隆二十一/年増海豐一員駐汕尾)縣學教諭八員(歸善博/羅長寕)¶
(永安海豐龍/川河源和平)訓導八員(歸善博羅長寕永安/陸豐龍川河源和平)巡¶
　　　　檢十九員(歸善縣屬碧甲内外平政平山平海/博羅縣屬善政里石灣蘇州長寕縣)¶
(屬/坪永安縣屬寛仁里馴雉里海豐縣屬鵞/埠嶺陸豐縣屬黄沙坑河田甲子龍川縣屬通)¶
(衢十一都老龍/河源縣屬藍口)典史九員¶
　　　潮州府知府　海防同知(駐南/澳)同知(駐黄/岡)通判(駐/庵)¶
(埠/鎮)府學教授　訓導　經厯　司獄(舊有永豐/倉大使乾)¶
(隆二十七年裁稅課司/大使嘉慶二十四年裁)知縣九員(海陽潮陽揭/陽饒平惠來)¶
(大埔澄海/普寕豐順)縣丞三員(舊設二員海陽駐庵埠鎮/潮陽駐本城嘉慶十二年)¶
(増揭陽一員/駐棉湖寨)縣學教諭八員(海陽潮陽揭陽饒/平惠來大埔澄海)¶
<pb:KR2k0009_SBCK_163-9a>¶
(普/寕)訓導九員　巡檢十七員(舊設南澳廳屬南/澳海陽縣屬浮洋)¶
(潮陽縣屬招寕門闢吉安揭陽縣屬湖口北寨/饒平縣屬黄岡惠來縣屬神泉葵潭大埔縣屬)¶
(三河大産澄海縣屬鮀浦樟林鎮普寕縣屬雲/落逕豐順縣屬湯坑十六員嘉慶十二年移掲)¶
(陽縣屬之湖口司駐河婆二十四年移饒平縣/屬之黄岡司駐柘林移大埔縣屬之大産司駐)¶
(白堠増豐順縣/隍司一員)典史九員¶
　　　肇慶府知府　通判　府學教授　訓導　經厯¶
(舊有豐濟倉大使乾隆三十/年裁司獄嘉慶十七年裁)知州(德/慶)州學學正¶
　　　　　訓導　吏目　巡檢(悅/城)知縣十二員(高要四/會新興)¶
(陽春陽江高明恩平廣/寕開平鶴山封川開建)縣丞二員(高要舊駐縣/城嘉慶二十)¶
(一年移駐金利墟/陽江駐雙魚所)縣學教諭九員(高要四會新/興陽春陽江)¶
<pb:KR2k0009_SBCK_163-9b>¶
(高明廣寕/封川開建)訓導十二員　巡檢十四員(高要縣/屬横查)¶
(祿步四㑹縣屬南津新興縣屬立將陽春縣屬/古良黄泥灣陽江縣屬太平海陵高明縣屬三)¶
(洲開平縣屬沙岡松柏鶴山縣/屬藥逕雙橋封川縣屬文德)典史十二員¶
　　　高州府知府　通判(駐梅/菉)府學教授　訓導　經¶
　　　　厯　司獄(舊有永安倉大使/乾隆三十年裁)知州(化)州學學正¶
　　　　　訓導　吏目　巡檢(梁家/沙)知縣五員(茂名電/白信宜)¶
(呉川石城舊有茂名縣丞/一員乾隆二十一年裁)縣學教諭五員　訓¶
　　　　導五員　巡檢六員(茂名縣屬平山赤水電白/縣屬沙瑯信宜縣屬懷鄉)¶
(呉川縣屬&KR1681;洲/石城縣屬凌祿)典史五員¶
　　　廉州府知府　同知(駐龍/門)府學教授　訓導　經¶
<pb:KR2k0009_SBCK_163-10a>¶
　　　　厯　司獄　知州(欽)州判(駐東/興街)州學學正　訓¶
　　　導　吏目　巡檢五員(防城如昔沿/海長墩那陳)知縣二員¶
(合浦/靈山)縣丞一員(合浦駐/永安所)縣學教諭二員　訓導¶
　　　　二員　巡檢五員(合浦縣屬高仰珠場永/平靈山縣屬西鄉林墟)典史¶
　　　　二員¶
　　　雷州府知府　同知(駐海/安)府學教授　訓導　經¶
　　　　厯(舊有司獄乾隆/五十一年裁)知縣三員(海康遂/溪徐聞)縣丞(遂溪/駐楊)¶
(柑墟嘉慶/十五年設)縣學教諭三員　訓導三員　巡檢¶
　　　　四員(海康縣屬清道鎮遂溪縣屬/湛川徐聞縣屬寕海東場)典史三員¶
　　　瓊州府知府　同知(駐崖/州)府學教授　訓導　經¶
<pb:KR2k0009_SBCK_163-10b>¶
<pb:KR2k0009_SBCK_163-10b>¶
(設)訓導　吏目(嘉慶十一年裁府經厯/設舊有司獄是年裁)巡檢三¶
　　　　員(紅梅百/順平田)知縣(始興舊有保昌一/員嘉慶十一年裁)縣學教諭¶
　　　　訓導　巡檢(清化/逕)典史¶
　　　連州直隸州知州　州判(舊駐塔脚嘉慶二十/一年移駐星于墟)州¶
　　　　學學正　訓導　吏目　巡檢(朱/岡)知縣(陽山舊/有連山)¶
(縣嘉慶二十/一年升為廳)縣學教諭　訓導　巡檢二員(舊/設)¶
(淇潭堡一員嘉慶二十/一年增七鞏司一員)典史¶
　　　嘉應直隸州知州(嘉慶十一年升府十/六年仍為直隸州)州同(駐松/口堡)¶
　　　　州學學正　訓導　吏目　巡檢二員(太平鄉/豐順鄉)¶
　　　　知縣四員(興寕長樂平遠鎮平舊有/程鄉一員嘉慶十六年裁)縣學教諭¶
<pb:KR2k0009_SBCK_163-11a>¶
　　　　二員(興寕/長樂)訓導四員　巡檢五員(興寕縣屬十/三都水口長)¶
(樂縣屬十二都平遠縣/屬壩頭鎮平縣屬羅岡)典史四員¶
　　　羅定直隸州知州　州判(駐羅/鏡)州學學正　訓導¶
　　　　　吏目　巡檢(晉康/鄉)知縣二員(東安/西寕)縣學教諭¶
　　　　二員　訓導二員　巡檢二員(東安縣屬西山/西寕縣屬夜䕶)¶
　　　　典史二員¶
　　　佛岡直隸廳同知(嘉慶十/六年設)司獄(嘉慶十/六年設)¶
　　　連山直隸廳同知(舊為連山縣屬連州嘉慶二十/一年升為廰以三江口之理猺)¶
(同知移/駐於此)廳學教諭(嘉慶二十一年/改縣學教諭設)訓導(嘉慶二/十一年)¶
(改縣學/訓導設)司獄(嘉慶二十一年裁連/山縣星子巡檢設)巡檢(宜/善)¶
<pb:KR2k0009_SBCK_163-11b>¶
　︹武職官︺¶
　　廣州將軍(駐廣/州府)左右翼副都統二員　協領八員¶
　　　　佐領十六員(乾隆二十一年設舊/有參領八員是年裁)防禦三十¶
　　　二員(舊設四十員乾隆/二十一年裁八員)驍騎校三十二員(舊設/四十)¶
(員乾隆二十/一年裁八員)筆帖式二員(舊設三員乾隆二/十一年裁一員)水¶
　　　師營協領(乾隆十/年設)佐領二員(乾隆十/年設)防禦二員¶
(乾隆十/年設)驍騎校六員(乾隆十年設舊有將軍標/左右前後四營設副將一)¶
(員遊擊三員都司一員守備三員千總八員/把總十六員均駐廣州府乾隆三十三年裁)¶
　　督標(中左右前/後五營)副將(中軍舊駐肇慶府乾隆/五十五年移駐廣州府)參將¶
　　　四員(左右前後營/均駐肇慶府)都司(中營駐/肇慶府)守備四員　千¶
<pb:KR2k0009_SBCK_163-12a>¶
　　　　總八員(舊設十員乾隆四十七年/裁一員嘉慶十年裁一員)把總十九員¶
(舊設二十員乾隆/五十二年裁一員)經制外委二十三員　額外¶
　　　　外委二十二員¶
　　　督標水師營參將(駐肇/慶府)守備　千總二員　把總¶
　　　　四員　經制外委六員¶
　　　撫標(左右/二營)參將(中軍兼左營/駐廣州府)遊擊(右營駐/廣州府)守備三¶
　　　　員　千總三員(舊設四員嘉慶/十四年裁一員)把總七員(舊設/八員)¶
(乾隆四十七/年裁一員)經制外委八員　額外外委八員¶
　　　水師提督(駐香山縣虎門寨嘉慶十五年設並/設參將以下宫中左右前後五營)參¶
　　　　將(中軍兼中營/駐虎門寨)遊擊三員(左營駐新安縣右營/駐虎門寨後營駐增)¶
<pb:KR2k0009_SBCK_163-12b>¶
(城縣/新塘)都司(前營駐東莞縣舊為東莞水/師營都司嘉慶十五年改隸)守備四¶
　　　　員(中左右營駐本營/後營防蔴涌汛)千總十一員(一駐本營十/分防鎮遠新)¶
(造蓮花逕大虎山横檔月臺雞公/石英村石龍新塘深井尾各汛)把總十八員¶
(一駐本營十七分防大涌口大汾闍西山凰涌/頭沙角南頭茅洲墩屯門深圳獅子塔蕉門鐵)¶
(岡魚步大墩墩頭東礮臺到塭各汛嘉/慶十五年設十七員二十四年増一員)經制外¶
　　　　委三十員　額外外委九員¶
　　　陸路提督(駐惠州府中左/右前後五營)參將(中軍兼中營/駐惠州府)遊擊¶
　　　　三員(右營駐河源縣前營駐歸善縣花園圍後/營駐東莞縣石龍鎮舊有左營遊擊駐惠)¶
(州府乾隆四十七年/裁以守備管左營事)守備五員(中左後營駐本/營右前營分防)¶
(歸善龍/川二汛)千總九員(五駐本營四分防羅溪河田/河源老龍各汛舊設十員乾)¶
<pb:KR2k0009_SBCK_163-13a>¶
(隆五十二/年裁一員)把總十七員(七駐本營十分防早白/田東角藍田遞運竹岡)¶
(渡田河羅經壩梁家村菉蘭禮村各汛舊設二/十員乾隆四十七年裁一員嘉慶十一年裁一)¶
(員二十一/年裁一員)經制外委二十八員　額外外委二¶
　　　　十員¶
　　　陽江鎮總兵官(駐陽江縣嘉慶十五年裁左翼鎮/設並裁春江協電白營設遊擊都)¶
(司以下官/左右二營)遊擊(中軍兼左營/駐陽江縣)都司(右營駐/電白縣)守備¶
　　　　二員(駐本/營)千總五員(一駐本營四分防雙魚/所北津山後興平各汛)把¶
　　　　總十員(一駐本營九分防那龍太平石覺海陵/澳北額舊礮臺大澳興安蓮頭三橋各)¶
(汛)經制外委十三員　額外外委八員¶
　　　瓊州鎮總兵官(駐瓊州府舊為雷瓊鎮嘉慶/十六年改今名左右二營)遊擊¶
<pb:KR2k0009_SBCK_163-13b>¶
(中軍兼左營/駐瓊州府)都司(右營駐/瓊州府)守備二員(駐本/營)千總¶
　　　　四員(分防定安文昌/太平澄邁各汛)把總八員(二駐本營六分/防定安文昌太)¶
(平澄邁會同/水尾各汛)經制外委十二員　額外外委九¶
　　　員¶
　　　碣石鎮總兵官(駐陸豐縣碣石/衞中左右三營)遊擊二員(中軍兼/中營駐)¶
(碣石衞左營/駐甲子所)都司(右營駐/捷勝所)守備三員(中營駐本/營左右營)¶
(分防參將府/&KR2063;下寨二汛)千總六員(一駐本營五分防淺澳/陸豐湖東港海豐鮜門)¶
(各/汛)把總十二員(一駐本營十一分防湖東西臺/金廂石白沙湖西甘澳圭湖墩)¶
(參將府五雲峝鵞埠/長沙汕尾遮浪各汛)經制外委十八員　額外¶
　　　　外委一員¶
<pb:KR2k0009_SBCK_163-14a>¶
　　　南澳鎮總兵官(駐南澳兼轄福建廣東交界地方/左右二營左營遊擊守備各一員)¶
(千總二員把總四員經制外委九員顧外外委/二員駐福建詔安縣界詳載福建統部武職官)¶
(門)遊擊(右營駐/南澳)守備(駐本/營)千總二員(分防隆澳/浮/二汛)¶
　　　　把總四員(分防深澳臘嶼長/山尾西山各汛)經制外委九員¶
　　　　額外外委二員¶
　　　　　以上陽江等四鎮均聽兩廣總督水師提督¶
　　　　　　節制其瓊州一鎮兼聽陸路提督節制南¶
　　　　　　澳一鎮兼聽福建水師提督節制¶
　　　南韶連鎮總兵官(駐韶州府嘉慶十五年裁右翼/鎮設並設遊擊以下官中左右)¶
(三/營)遊擊(中軍兼中營駐韶州府嘉慶十五年兼/設左營遊擊駐韶州府二十一年裁以)¶
<pb:KR2k0009_SBCK_163-14b>¶
(守備管/左營事)都司(右營駐/韶州府)守備三員(左營駐本營中/右營分防青峝)¶
(乳源/二汛)千總五員(二駐本營三分防樂/昌連家山乳源各汛)把總十員¶
(分防白水土仁化梅花龍眼峝翁源/太平西坑口大燒山英德青峝各汛)經制外委¶
　　　　十五員　額外外委十五員¶
　　　潮州鎮總兵官(駐潮州府中/左右三營)遊擊三員(中軍兼中/營駐潮州)¶
(府左營駐嘉應州/右營駐揭陽縣)守備三員(駐本/營)千總六員(二/駐)¶
(本營四分防湯坑嘉/應揭陽河婆各汛)把總十二員(三駐本營九/分防貴人村)¶
(筲箕坪洞脚畬坑言嶺關北/礮臺青嶼普寕龍根磜各汛)經制外委十八員¶
　　　　　額外外委十員¶
　　　高州鎮總兵官(駐高州府舊為高廉羅鎮嘉/慶十五年改今名左右二營)遊擊¶
<pb:KR2k0009_SBCK_163-15a>¶
(中軍兼左營/駐高州府)都司(右營駐/高州府)守備(左營駐本營舊/設左右營二員)¶
(乾隆四十七年/裁右營一員)千總四員(二駐本營二分防/信宜梅菉二汛)把¶
　　　　總八員(分防分界平山小營嶺莊峝/那菉平棉林坑南路塘各汛)經制外委¶
　　　　十二員　額外外委四員¶
　　　　　以上南韶連等三鎮均聽廣州將軍兩廣總¶
　　　　　　督陸路提督節制¶
　　　順德協副將(駐順德縣左右二營舊隸/左翼鎮嘉慶十五年改隸)都司二員¶
(左營駐順德縣右營/駐三水縣蘆包口)守備二員(左營防甘竹汛/右營駐本營)¶
　　　　千總四員(分防崑岡罟草土/城瀾石西南各汛)把總八員(一駐本/營七分)¶
(防九江沙口容奇頭三槽西/關鷹嘴沙仙管蘆包各汛)經制外委十三員¶
<pb:KR2k0009_SBCK_163-15b>¶
　　香山恊副將(駐香山縣左右二營舊隸/左翼鎮嘉慶十五年改隸)都司二員¶
(左營右營均/駐香山縣)守備二員(駐本/營)千總四員(一駐本/營三分)¶
(防雍陌白鯉/沙新園各汛)把總七員(分防平頂山磨刀角吉/大大托山虎跳門小隱)¶
(象角/各汛)經制外委十四員¶
　　新㑹營參將(駐新會縣左右二營舊隸/左翼鎮嘉慶十五年改隸)守備二員¶
(左營駐新會縣/右營駐新寕縣)千總四員(分防江門鶴山/崖門七村各汛)把總¶
　　　八員(一駐本營七分防開平古勞瓦/窯金剛外海嘴南坑虎臀各汛)經制外委¶
　　　十三員　額外外委一員¶
　　大鵬營參將(駐新安縣大鵬所舊隸陸/路提督嘉慶十五年改隸)守備(駐本/營)¶
　　　千總二員(分防紅香爐/大嶼山二汛)把總四員(一駐本營三/分防鹽田沱)¶
<pb:KR2k0009_SBCK_163-16a>¶
(濘九龍/各汛)經制外委七員¶
　　　　　以上順德等二協新會等二營均隸水師提¶
　　　　　　督管轄(舊有英清營守備千總把總各一/員隸水師提督管轄嘉慶二十一)¶
(年/裁)¶
　　　惠州城守協副將(駐惠州府/左右二營)都司(左營駐惠州府/舊有右營都司)¶
(駐歸善縣嘉慶十年/裁以守備管右營事)守備二員(左營防長寧縣/右營駐本營)¶
　　　　千總二員(一駐本營一防博羅縣舊/設四員嘉慶十年裁二員)把總七員¶
(分防石坑水東陂凹丁老虎㘭歸善平山/盤沿各汛舊設八員嘉慶十年裁一員)經制¶
　　　　外委十員　額外外委八員¶
　　　廣州城守協副將(駐廣州府新/城左右二營)都司二員(左營駐/新城右)¶
<pb:KR2k0009_SBCK_163-16b>¶
(營駐佛山舊設一員乾/隆三十三年増一員)守備二員(分防九江老/城二汛舊設)¶
(一員乾隆三十/三年增一員)千總四員(分防石亭巷西關小/東門彩陽塘各汛舊)¶
(設三員乾隆三/十三年増一員)把總八員(分防老城李村隆慶/官窯東關大厯員井)¶
(白沙塘各汛舊設四員/乾隆三十三年増四員)經制外委十二員　額¶
　　　　外外委十四員¶
　　　肇慶協副將(駐肇慶府/左右二營)都司(駐開/建縣)守備二員(左營/駐開)¶
(建縣右營/駐德慶州)千總四員(三駐本營一/防封川汛)把總八員(一/駐)¶
(本營七分防新橋文德廟江/口埇北悅城高明新興各汛)經制外委十二員¶
　　　　　額外外委六員¶
　　　增城營參將(駐增城縣/左右二營)守備二員(左營駐龍門縣/右營駐從化縣)¶
<pb:KR2k0009_SBCK_163-17a>¶
　　　　千總四員(分防派潭廟子角/米步花縣各汛)把總四員(三駐本/營一防)¶
(曹峝/汛)經制外委八員　額外外委八員¶
　　　永靖營遊擊(駐番禺縣石碁村乾隆四十/七年設並設守備以下官)守備(防/南)¶
(村/汛)千總二員(一駐本營一防市橋汛乾隆四/十七年設一員五十年増一員)把¶
　　　　總四員(一駐本營三分防鍾村南村茭塘各汛/乾隆四十七年設二員五十年增二員)¶
　　　　經制外委七員　額外外委四員¶
　　　前山營遊擊(駐香山縣前山寨嘉慶十/四年設並設守備以下宫)守備(駐本/營)¶
　　　　千總(駐本/營)把總(防關/閘汛)經制外委二員　額外外¶
　　　　委四員¶
　　　永安營都司(駐永安縣嘉慶十年/設並設守備以下官)守備(防鐵籠/嶂汛)千¶
<pb:KR2k0009_SBCK_163-17b>¶
　　　總二員(一駐本營一/防九禾市汛)把總(防義/容汛)經制外委五員¶
　　　　　額外外委三員¶
　　　和平營都司(駐和/平縣)千總(防連平/州汛)把總二員(一駐本/營一防)¶
(岑岡/汛)經制外委三員　額外外委二員¶
　　　四會營都司(駐四/會縣)千總(防廣寕/縣汛)把總　經制外委¶
　　　　二員　額外外委二員¶
　　　那扶營都司(駐新寕縣舊隸左翼/鎮嘉慶十年改隸)千總(防恩平/縣汛)把¶
　　　　總(防陡/門汛)經制外委二員　額外外委三員¶
　　　陽春營守備(駐陽春縣嘉慶十五年設並設千/總以下官隸高州鎮十八年改隸)千¶
　　　　總(駐本/營)把總二員(分防那旦/鵞公二汛)經制外委三員¶
<pb:KR2k0009_SBCK_163-18a>¶
　　　　額外外委二員¶
　　　三水營守備(駐三水縣舊設都司/嘉慶十四年改設)把總二員(分防/蘆苞)¶
(西南/二汛)經制外委一員　額外外委三員¶
　　　　　以上惠州等三協増城等九營均隸陸路提¶
　　　　　　督管轄¶
　　　廣海營遊擊(駐新寕縣/廣海寨)守備(駐本/營)千總二員(分防/長沙)¶
(大澳/二汛)把總四員(分防烽火角横山/上川下川各汛)經制外委六¶
　　　　員　額外外委二員¶
　　　呉川營都司(駐呉川縣嘉慶十三年設/隸高廉羅鎮十五年改隸)守備(駐本/營)¶
　　　　千總(駐本/營)把總五員(分防東礮臺西礟臺/麻斜田頭大陂各汛)經制¶
<pb:KR2k0009_SBCK_163-18b>¶
　　　　外委四員　額外外委二員¶
　　　硇洲營都司(駐呉川縣&KR1288;洲舊隸高廉/羅鎮嘉慶十五年改隸)千總(防淡/水汛)¶
　　　　把總三員(分防津前南港北港各汛舊設/二員乾隆五十九年増一員)經制¶
　　　　外委五員¶
　　　東山營守備(駐遂溪縣東山墟嘉慶十/五年設並設千總以下宫)千總(防極/角汛)¶
　　　　把總二員(分防朋塘/逯遐二汛)經制外委二員¶
　　　　　以上廣海等四營均隸陽江鎮管轄¶
　　　海口協副將(駐瓊山縣海口所嘉慶十五年/設並設都司以下官左右二營)都司¶
(左營駐/海口所)守備(右營駐/海口所)千總二員(分防東大礮臺/西大礮臺二汛)¶
　　　　把總四員(分防鋪前港清瀾港/東水港馬裊港各汛)經制外委九員¶
<pb:KR2k0009_SBCK_163-19a>¶
　　　　額外外委六員¶
　　龍門協副將(駐欽州龍門城舊隸高廉羅鎮/嘉慶十五年改隸左右二營)都司¶
　　　二員(左營右營均/駐龍門城)守備二員(分防東興/永安二汛)千總四¶
　　　員(一駐本營三分防牙/山東興三汊口各汛)把總八員(二駐本營六/分防三口浪)¶
(石龜嶺北崙烏雷大/觀港白龍城各汛)經制外委十四員¶
　　崖州營參將(駐崖/州)守備(駐本/營)千總三員(一駐本營/二分防大)¶
(蜑太平/二汛)把總四員(二防三亞二分防/望樓感恩二汛)經制外委¶
　　　七員　額外外委四員¶
　　儋州營遊擊(駐儋/州)守備(駐本/營)千總二員(分防臨高/昌化二汛)¶
　　　把總四員(一駐本營三分防薄/沙新英石牌各汛)經制外委六員¶
<pb:KR2k0009_SBCK_163-19b>¶
　　　　　額外外委三員¶
　　　萬州營遊擊(駐萬/州)守備(駐本/營)千總二員(一駐本營/一防陵水)¶
(汛)把總四員(分防西門塘樂㑹/桐棲港寶停各汛)經制外委六員¶
　　　　　額外外委四員¶
　　　海安營遊擊(駐徐聞縣/海安所)守備(駐本/營)千總二員(一駐/本營)¶
(一防流/沙汛)把總四員(分防博漲海安港/樂民錦囊各汛)經制外委¶
　　　　六員　額外外委二員¶
　　　　　以上海口等二協崖州等四營均隸瓊州鎮¶
　　　　　　管轄¶
　　　平海營參將(駐歸善縣平海所舊隸陸/路提督嘉慶十五年改隸)守備(防稔/山汛)¶
<pb:KR2k0009_SBCK_163-20a>¶
　　　　千總二員(分防大星/稔山二汛)把總四員(一駐本營三分/防大星斗頭卡)¶
(吉頭港/各汛)經制外委七員¶
　　　　　以上平海營隸碣石鎮管轄¶
　　　澄海協副將(駐澄海縣/左右二營)都司(駐澄/海縣)守備二員(分防/蓬洲)¶
(所樟林/寨二汛)千總四員(分防鷗汀背沙汕頭/南洋大萊蕪各汛)把總八¶
　　　員(二駐本營六分防外沙蓬洲放/雞山東湖樟林烏塗尾各汛)經制外委十¶
　　　員　額外外委二員¶
　　　海門營參將(駐潮陽縣/海門所)守備(防惠來縣/靖海所)千總二員¶
(一駐本營一/防靖海所汛)把總六員(分防錢澳南礮臺牌角/靖海港赤澳神泉各汛)¶
　　　經制外委七員　額外外委一員¶
<pb:KR2k0009_SBCK_163-20b>¶
　　　達濠營守備(駐潮陽縣/達濠城)千總(駐本/營)把總二員(一駐/本營)¶
(一防廣/澳汛)經制外委三員　額外外委一員¶
　　　　　以上澄海協海門等二營均隸南澳鎮管轄¶
　　　三江口協副將(駐連州三江/口左右二營)都司(左營駐/三江口)守備二¶
　　　　員(左營駐本營右/營防虎又汛)千總三員(分防鐵坑斑瓦大/東嶺各汛舊設四)¶
(員嘉慶十七/年裁一員)把總六員(二駐本營四分防馬槽/屯三江洞上臺余高各)¶
(汛舊設八員嘉慶二十一年/裁一員二十四年裁一員)經制外委十三員¶
　　　　　額外外委七員¶
　　　南雄協副將(駐南/雄州)都司(駐南/雄州)守備(駐始/興縣)千總二員¶
(一駐本營一/防司前汛)把總四員(一駐本營三分防南/大坊百順江口各汛)經¶
<pb:KR2k0009_SBCK_163-21a>¶
　　　　制外委六員　額外外委四員¶
　　　連陽營遊擊(駐連/州)守備(駐本/營)千總二員(分防連山/高灘二汛)¶
　　　　把總四員(一駐本營三分防陽/山星子水口各汛)經制外委五員¶
　　　　　額外外委二員¶
　　　清遠營遊擊(駐清遠縣嘉慶二十一/年設並設守備以下官)守備二員(一/駐)¶
(本營一防/浸潭汛)千總二員(分防江口/浸潭二汛)把總四員(一駐/本營)¶
(三分防官莊大/燕石坎各汛)經制外委六員　額外外委二¶
　　　　員¶
　　　佛岡營千總(駐佛岡廳嘉慶十七年/設並設把總以下官)把總　經制¶
　　　　外委二員　額外外委一員¶
<pb:KR2k0009_SBCK_163-21b>¶
　　　　　以上三江等二協連陽等三營均隸南韶連¶
　　　　　　鎮管轄¶
　　　黄岡協副將(駐饒平縣黄岡/城左右二營)都司(左營駐/黄岡城)守備(右/營)¶
(防大城所汛舊有左營/守備嘉慶二十一年裁)千總四員(一駐本營三/分防柘林寨)¶
(井洲大城/所各汛)把總八員(一駐本營七分防雞母澳/赤坑孚山九溪橋黄山坑)¶
(官山西虎/仔與各汛)經制外委九員　額外外委六員¶
　　　饒平營遊擊(駐饒/平縣)守備(防大/埔汛)千總二員(一駐本營/一防三河)¶
(城/汛)把總四員(分防洋較浦内浮/山大埔蒲田各汛)經制外委四員¶
　　　　　額外外委三員¶
　　　潮陽營遊擊(駐潮/陽縣)守備(駐本/營)千總二員(一駐本營/一防石井)¶
<pb:KR2k0009_SBCK_163-22a>¶
(汛)把總四員(分防麒麟埔和平/寒婆徑陂溝各汛)經制外委六員¶
　　　　　額外外委三員¶
　　　惠來營遊擊(駐惠來縣舊隸碣石/鎮嘉慶十五年改隸)守備(防隆/江汛)千總¶
　　　　二員(一駐本營一/防靖海汛)把總四員(分防神泉雲落黄/沙庵七孃寨各汛)¶
　　　　經制外委六員　額外外委二員¶
　　　潮州城守營都司(駐潮/州府)千總二員(一駐本營一防/豐順汛舊有守)¶
(備嘉慶十/四年裁)把總四員(一駐本營三分防留/隍大凹頭庵埠各汛)經制¶
　　　　外委四員　額外外委三員¶
　　　平鎮營都司(駐平遠縣舊設遊擊/嘉慶十四年改設)千總二員(分防/五指)¶
(石分水㘭二汛舊有守/備一員嘉慶十四年裁)把總四員(一駐本營三/分防大信新)¶
<pb:KR2k0009_SBCK_163-22b>¶
(村山子/背各汛)經制外委四員　額外外委三員¶
　　　興寕營都司(駐興寕縣舊隸陸路提/督嘉慶十五年改隸)千總(防長/樂汛)把¶
　　　　總二員(分防水口/成功二汛)經制外委二員　額外外委¶
　　　　三員¶
　　　綏猺營把總(駐連山廳舊為理猺營隸三江口協/標嘉慶二十二年改營名並改隸)¶
　　　　經制外委一員　額外外委三員¶
　　　　　以上黄岡協饒平等七營均隸潮州鎮管轄¶
　　　羅定協副將(駐羅定州/左右二營)都司二員(中軍駐羅定州/右營駐新興縣)¶
(獨榕/山)守備二員(左營駐東安縣/右營防西寕汛)千總三員(一駐/本營)¶
(二防石窩/懷鄉二汛)把總六員(分防六曡白石林峒連/灘河頭黄泥灣各汛)經¶
<pb:KR2k0009_SBCK_163-23a>¶
　　　　制外委十員　額外外委四員¶
　　　雷州營參將(駐雷州府左右二營舊隸/雷瓊鎮嘉慶十六年改隷)守備二員¶
(左營駐雷州府右營/駐遂溪縣白沙塘)千總四員(一駐本營三分/防錦囊所遂溪)¶
(通明礮/臺各汛)把總八員(二駐本營六分防海康所博/賖流沙雙溪海頭府城各汛)¶
　　　　經制外委七員　額外外委六員¶
　　　欽州營參將(駐欽/州)守備(駐本/營)千總二員(一駐本營/一防三十)¶
(六村/汛)把總四員(分防那暮馬尾/小董大寺各汛)經制外委四員¶
　　　　　額外外委二員¶
　　　廉州營遊擊(駐廉/州府)守備(駐本/營)千總二員(分防大觀/港靈山二)¶
(汛)把總三員(一駐本營二分防/公館清湖二汛)經制外委六員¶
<pb:KR2k0009_SBCK_163-23b>¶
　　　　額外外委二員¶
　　化石營都司(駐石/城縣)千總(防化/州汛)把總二員(一駐本營/一防暗鋪)¶
(汛)經制外委三員　額外外委二員¶
　　徐聞營守備(駐徐聞縣舊隸雷瓊/鎮嘉慶十五年改隸)千總(防東/場汛)把總¶
(防英/利汛)經制外委一員　額外外委二員¶
　　　　以上羅定協雷州等五營均隸高州鎮管轄¶
　︹户口︺(康熙五十二年原額人丁一百一十五萬三千/九百九十一乾隆三十七年停編丁今滋生男)¶
(婦大小共二千一百一十九萬七千七百四十一/名口又屯民男婦三十六萬四百九十八名口)¶
　︹田賦︺(田地山塘共三十三萬八千六百七十八頃九/十八畝二分三釐三毫額徵地丁正雜等銀一)¶
(百零二萬六千二百八十七兩二錢零五釐遇閏/加徴銀二萬五千五百一十三兩六錢八分三釐)¶
<pb:KR2k0009_SBCK_163-24a>¶
(米二十五萬五千二百七十七石零九升六合八/勺屯田共五千四百二十三頃四十七畝三分四)¶
(釐五毫二絲米九萬二千九百/七十一石一斗五升九合九勺)¶
　︹税課︺(粤海關額徵正税銀四萬兩銅觔水腳銀三千/五百六十四兩盈餘銀八十五萬五千五百兩)¶
(太平關額徴正税銀四萬六千八百二十九兩鉰/觔水腳銀五千八百四十六兩一錢七分五釐盈)¶
(餘銀七萬五千五百兩/兩廣正引漁引共八十/一萬四千五百一十道額徵鹽課銀六十一萬二)¶
(千六百二十四兩二/錢一分一釐有竒)¶
　︹名宦︺︹三國︺︹呉︺步騭(淮隂人建安十五年徙交州刺史/劉表所置蒼梧太守呉巨隂懷異)¶
(心外附内逆騭誘斬之威聲大震交阯太守/士爕率兄弟東附供命南土之賓自此始)吕岱¶
(海陵人延康元年代步騭爲交州刺史鬱林賊攻/圍郡縣討破之桂陽湞陽賊王金合衆於南海界)¶
(上岱生縛金送都安遠將軍士徽拒命岱又斬送/其首遣從事南宣國威徼外諸王各遣使奉貢黄)¶
<pb:KR2k0009_SBCK_163-24b>¶
(龍三年以南土清定召還岱初在州厯年不餉家/妻子饑乏權聞之歎息加賜錢米布絹歳有常限)¶
　　陸敬宗(吳人赤烏十一年為交州刺史安南校尉/以恩信招納高涼渠帥黄吳等支黨三千)¶
(餘家復討蒼梧建陵賊破之流民歸附海隅肅清/南海歲有暴風瘴氣之害自敬宗至州風氣絶息)¶
(商旅平行民無疾疫州治臨海海流多鹹敬宗畜/水田獲豐稔在州十餘年屏絶寳玩以廉潔著)¶
　　︹晉︺滕修(西鄂人仕呉為廣州刺史甚有威惠進使/持節都督鎮南將軍廣州牧入晉為安南)¶
(將軍廣州牧都督如故/在南積年為邊夷所附)陶侃(潯陽人建興三年為/廣州刺史平越中郎)¶
(將討平王機杜宏等亂以功封柴桑侯在州無事/輒朝運百甓於齋外暮運於齋内人問其故答曰)¶
(吾方致力中原過爾優逸恐/不堪事其勵志勤力皆此類)滕含(修之孫授平南/將軍廣州刺史)¶
(在任積年/甚有威惠)吳隱之(鄄城人介立有清橾廣州包帶/山海珍異所出前後刺史皆多)¶
(黷貨朝廷欲革嶺南之弊隆安中以隱之為龍驤/將軍廣州刺史在州清操逾厲常食不過菜及乾)¶
<pb:KR2k0009_SBCK_163-25a>¶
(魚幃帳器服皆付外庫詔嘉之進/號前將軍賜錢五十萬穀千斛)王鎮之(臨沂人/義熙中)¶
(使持節都督交廣二州諸軍事廣州刺史宋武帝/謂人曰鎮之少著清績必將繼美呉隱之嶺南之)¶
(弊非此不康也在州蕭然無/所營去官之日不異始至)︹南北朝︺︹宋︺張裕(呉人/宋初)¶
(使持節都督廣交二州諸軍事/廣州刺史綏靖百越嶺外安之)陸徽(吳人元嘉十/五年使持節)¶
(交廣二州廣州刺史清名/亞王鎮之為士民所愛詠)宗慤(南陽人元嘉中伐/林邑克之珍寳不)¶
(可勝計慤秋毫無取三十年伐逆有功使持節/平越中郎將廣州刺史誅何亮以定一方之亂)︹梁︺¶
　　　蕭勵(南蘭陵人武帝時為廣州刺史不營私蓄去/郡之日吏人悲泣數百里舟乘填塞各齎糧)¶
(以送勵人為納受/隨以錢帛與之)︹陳︺沈恪(武康人宣帝時除平越/中郎將都督廣州刺史)¶
(前刺史歐陽紇亂後所在殘毁恪/綏懐安輯被以恩惠嶺表賴之)︹隋︺韋洸(杜陵人/高祖時)¶
(以江州總管進圖嶺南至廣州説陳渝州都督王/猛下之嶺表皆定綏集二十四州拜廣州總管歳)¶
<pb:KR2k0009_SBCK_163-25b>¶
(餘番禺夷王仲宣聚衆為/亂洸勒兵拒之中流矢卒)︹唐︺宋慶禮(永平人武后/時為嶺南採)¶
(訪使時崖振五州首領更相掠民苦於兵使者至/輒苦瘴癘莫敢往慶禮身到其境諭首領大誼皆)¶
(釋仇相親州土以/安罷卒戍五千人)李琨(太宗孫聖厯中為嶺南招/慰使安輯反獠甚得其宜)¶
　　　宋璟(南和人為廣州都督教民陶瓦築堵自是鮮/火患恩州苗帥作亂諭以恩信種落大安召)¶
(拜刑部尚書廣人為立遺愛頌璟上言臣治績不/足紀廣人以臣當國故為溢辭宜釐正之請自臣)¶
(始詔許之自廣州入朝帝遣内侍楊思朂驛/迓之竟不交一言思朂訴之帝益嗟重焉)李尚¶
　　　隱(萬年人開元中遷廣州都督五府經畧使及還/人或裒金以贈尚隱曰吾自性分不可易非畏)¶
(人知/也)柳澤(解人開元中以殿中侍御史監嶺南道/時市舶使右威衛中郎將周慶立雕製)¶
(詭物以進澤上書言慶立作竒器淫/巧揺蕩上心禁典不赦書奏帝稱善)李勉(京兆人/代宗時)¶
(拜嶺南節度使番禺賊負險為亂殘十餘州勉遣/將討斬之五嶺平西南夷舶歲至纔四五勉廉潔)¶
<pb:KR2k0009_SBCK_163-26a>¶
(不暴征明年至者四百餘柁居官久未嘗裝飾器/用車服後召歸至石門盡搜家人所蓄犀珍投江)¶
(中部人叩闕/請立碑頌德)李復(京兆人德宗時轉嶺南節度使/時安南經畧使卒其佐李元度)¶
(胡懷義等阻兵脅州縣肆爲姦贓復至誘懷義杖/死流元度南裔肅然教民作陶瓦鑴諭蠻獠收瓊)¶
(州置都督府/以綏定其人)杜佑(萬年人德宗時爲嶺南節度使/開大衢疏析&KR1185;閈以息火災朱)¶
(崖黎氏三世保險/不賓佑討平之)徐申(萬年人憲宗初爲嶺南節/度使前使死吏盜印署府)¶
(職百餘員畏事泄謀作亂申覺殺之挂誤一不問/遠俗以攻刼相矜申禁切無復犯外番歲以珠瑇)¶
(瑁香文犀浮海至中於常/貢外未嘗賸索商賈饒盈)楊於陵(宏農人元和初/爲嶺南節度使)¶
(辟韋詞李翺等在幕咨訪得失教民陶瓦易蒲屋/以絶火患監軍許遂振者悍戾貪肆憚於陵不敢)¶
(撓以私則爲飛語聞京師詔罷歸遂振領留事笞/吏剔抉其贓吏呼曰楊公尚拒他方賄遺肯私官)¶
(錢耶宰相裴垍爲帝别白之/乃授吏部侍郎遂振終得罪)孔戣(曲阜人憲宗時/拜嶺南節度使)¶
<pb:KR2k0009_SBCK_163-26b>¶
(既至免屬州逋負十八萬縟米八萬斛黄金税歲/八百兩先是屬刺史俸不時給皆取部中自衣食)¶
(戣乃倍其俸約不得為貪暴南方掠人為奴婢戣/峻為之禁士之斥南不得歸與有罪之後百餘族)¶
(皆收錄其才而廪其無告者女子為嫁遣之番舶/泊步有下碇税始至有閲貨宴所餉犀琲下及僕)¶
(隸戣禁絶無所求索舊制海商死者官籍其貲滿/三月無妻子詣府則没入戣以海道歲一往復苟)¶
(有驗者不為限客桂二管請合兵討洞蠻戣固言/不可帝不聽兵死者不可勝計獨戣不邀一旦功)¶
(交廣晏/然大治)李憲(臨潭人太和初由江西觀察使遷嶺/南節度使以吏能顯善治律令性明)¶
(恕詳正大獄活/無罪者數百人)廬鈞(藍田人文宗時擢嶺南節度/使海道商舶始至異時帥府)¶
(爭賤售其珍鈞一無所取番獠與華人錯居相婚/嫁多占田營第舍吏或撓之則相挺為亂鈞下令)¶
(禁之闔部無敢犯貞元後流放衣寇其子姓窮弱/不能自還者為營棺槥還葬有疾䘮則給醫藥殯)¶
(殮以俸廪資助孤稚凡數百/家南方服其德不懲而化)韋正貫(萬年人宣宗/時擢嶺南節)¶
<pb:KR2k0009_SBCK_163-27a>¶
(度使南海舶賈始至大帥必取象犀明珠上珍而/售以下直正貫獨無所取土俗右鬼正貫毁淫祠)¶
(教民無妄祈㑹海水溢人爭咎之正貫登城沃酒/以誓曰不當神意長吏任其咎無逮下民俄而水)¶
(去民乃/信之)韋宙(萬年人宣宗時遷嶺南節度使南/詔陷交阯撫兵積備以才幹聞)蕭¶
　　　倣(南蘭陵人宣宗時拜嶺南節度使南方珍賄叢/夥不以入門家人病取槁梅於厨以和劑倣知)¶
(趣市/還之)鄭從讜(滎陽人咸通中為嶺南東道節度使/先是林邑蠻内侵召天下兵進援會)¶
(龎勛亂不復遣而北兵寡弱從讜募土豪/署其酋右職為約束使相捍禦交廣晏然)劉崇龜¶
(滑州胙人為清海軍節度使有大賈約妓女夜集/而他盜殺女遺刀去吏捕賈崇龜廉知其冤方大)¶
(饗軍悉集宰人日入陰以遺刀易一雜置之詰朝/羣宰即庖取刀一人不去曰此非我刀乃某人刀)¶
(也因得其主名往視其人則亡矣崇龜取他囚殺/之聲言賈也亡宰歸捕誌具伏其精明類此姻舊)¶
(或干以財率不答/但寫茘支圖與之)李知柔(京兆人昭宗時為清海/軍節度使在鎮廉潔為)¶
<pb:KR2k0009_SBCK_163-27b>¶
(宗室/冠)︹宋︺潘美(大名人開寶三年征嶺南以美為行/營諸軍都部署進拔韶州長驅至廣)¶
(州擒劉銀送京師即日命知廣州兼市舶使五年/兼嶺南道轉運使土豪周思瓊聚衆負海為亂美)¶
(討平之嶺/表遂安)尹崇珂(大名人開寶中征嶺南以崇珂/為行營馬步軍副都署克廣州)¶
(擒劉鋹即日詔與潘美同知廣州兼市舶轉運等/使未幾樂範鄧存忠等據五州之地以叛崇珂討)¶
(之數月盡/平其黨)王明(成安人開寳中為嶺南轉運副使/徧厯部内視民疾苦舊無名科歛)¶
(悉條奏除之/嶺表遂安)曹光實(百丈人開寶中平交廣羣盜/未息以光實為嶺南諸州都)¶
(巡檢使既至捕逐/羣盜海隅以安)賈黄中(南皮人開寶中嶺南平/以黄中為採訪使廉直)¶
(平恕遠人便之還奏/利害數十事皆稱㫖)邊珝(鄭人太宗時充廣南轉/運使初至適桂州守張)¶
(頌卒藳葬城外舊制不許以族行僕人乃分匿其/家財珝召官吏悉追取之送其柩歸濰州原籍)¶
　　　周渭(恭城人太平興國二年為廣南諸州轉運副/使奏去劉鋹時税算之繁者重定田賦興學)¶
<pb:KR2k0009_SBCK_163-28a>¶
(校屬有事交阯渭先移書諭朝廷威信/黎桓懼即遣使入貢就加監察御史)許仲宣(青/州)¶
(人太平興國中為廣南轉運使會征交州其地炎/瘴士卒死者十二三大將孫全興等失律仲宣因)¶
(奏罷其兵不待報即以兵分屯諸州開庫賞賜草/檄書以諭交州交州即送款内附遣使修貢仲宣)¶
(復上章待/罪帝嘉之)楊允恭(綿竹人太平興國中為廣連都/巡檢使以海鹽盜入嶺北民犯)¶
(者衆請建大庾縣為軍官輦鹽市之詔建為南安/軍自是冐禁者少賊有葉氏者衆五百餘往來海)¶
(上允恭集水軍襲斬之賊寇每遇風濤遯止洲島/間允恭領衆涉海捕之殆盡又抵漳泉賊所止處)¶
(盡奪先所刧男女/還其家詔書嘉獎)謝德權(福州人咸平二年宜州/溪蠻叛命陳堯叟往經)¶
(度之德權預行以單騎入蠻境諭以朝㫖衆咸聽/命堯叟以聞加閤門祗候廣韶英雄連賀六州都)¶
(巡檢/使)曹利用(寕晉人真宗時劉永規知宜州馭下/殘酷軍校乘衆怨殺永規叛嶺南騷)¶
(動以利用為廣南安撫使/遂斬賊首以徇嶺南平)薛顔(萬泉人真宗時宜/州陳進反命勾當)¶
<pb:KR2k0009_SBCK_163-28b>¶
(廣南東西路轉運司事/賊平遷金部員外郎)黄震(浦城人真宗時爲廣/東轉運使廣南歳進)¶
(異花數千本至都下枯死者十/八九道路苦其煩擾震奏罷之)袁抗(南昌人提點/廣南東路刑)¶
(獄時浙東叛卒鄂鄰抄閩越轉南海與廣州兵逆/戰海中值大風有告鄰溺死者抗獨曰是日風勢)¶
(趨占城鄰未必死/後果得鄰於占城)張昷之(清河人仁宗時徙廣南/東路轉運使先是夷人)¶
(有犯其酋長得自治多慘酷/昷之始請一以漢法從事)周湛(穰人仁宗時提/點廣南東路刑)¶
(獄初江湖民畧良人鬻嶺外爲奴婢湛至設方畧/搜捕又聽其自陳得男女二千六百人給飲食還)¶
(其/家)孫沔(會稽人皇祐中儂智高反沔入見曰賊勢/方張官軍朝夕當有敗奏明日聞蔣偕死)¶
(帝諭執政曰南事誠如沔所料以沔爲湖南江西/安撫使加廣南東西路安撫使沔憂賊渡嶺而北)¶
(乃檄湖南北曰大兵且至宜繕治營壘多其宴犒/賊疑不敢北侵㑹狄青與智高戰智高敗走青還)¶
(沔留治/後事)張忠(開封人儂智高反爲廣東兵馬鈐轄/領英州團練使素驍勇智高圍廣州)¶
<pb:KR2k0009_SBCK_163-29a>¶
(不介騎而前㑹先鋒遇賊奔忠手拉賊/帥二人馬陷淖不能奮遂中標鎗死)玉罕(華陽/人爲)¶
(廣東轉運使儂智高入寇罕行部在潮廣州守仲/簡自圍中遣書邀罕遂還惠州罕發里民補壯丁)¶
(得六百人又令邑尉增弓手三干染庫帛爲旗割/牛革爲盾斷苦竹數千銛其末使操爲兵悉出公)¶
(私戎器檄告屬城倣而行之數日衆大振乃簡卒/三千方舟建旗伐鼓作樂順流而下將至廣悉衆)¶
(登岸斬本爲鹿角積高數仭營於南門智高見/已嚴備不敢犯罕徐開門而入智高遂解去)元¶
　　　絳(錢塘人儂智高叛嶺南宿軍邕州而歲漕不足/絳以直集賢院爲廣東轉運使建瀕江水砦數)¶
(十以待逋寇繕治十五處/樓堞器械皆備軍食有餘)范師道(長洲人仁宗時/爲廣南東路轉)¶
(運使舊𥙷攝官皆委吏胥無先後/遠近之差師道爲置籍次第之)蔡抗(宋城人仁/宗末爲廣)¶
(東轉運使岑水銅冶廢官給虚劵爲市久不償人/無所取資衆因私鑄抗盡給之人得值以止番禺)¶
(歲運鹽英韶道遠多侵竊雜惡抗命十舸爲一運/擇攝官主之歲終會其殿最增十五萬緡時弟挺)¶
<pb:KR2k0009_SBCK_163-29b>¶
(提舉䖍州監自大庾嶺下南至廣驛路荒遠室廬/稀疏往來無所庇抗乃相與謀課民植松夾道以)¶
(休行/者)榮諲(任城人仁宗末為廣東轉運使廣有版/步古河路絶險林箐瘴毒諲開湞陽峽)¶
(至洸口古徑作棧道七十間/抵清遠趨廣州遂為坦途)王靖(萃人為廣南轉/運使熙寕初廣)¶
(人訛言交阯且至老幼入保事聞中外以為憂神/宗曰王靖在彼可無患即拜太常少卿直昭文館)¶
(知廣/州)周敦頤(營道人熙寕初為廣東轉運判官提/點刑獄以洗冤澤物為已任行部不)¶
(憚勞苦雖瘴癘險遠亦緩/視徐按以疾求知南康軍)曽開(河南人建炎初為/廣東經畧安撫使)¶
(奉詔駐湖陽招捕䖍寇訖事/乃之鎮居二年羣盜盡平)張致遠(沙縣人高宗/時為廣東轉)¶
(運判官招撫劇盜/曽衮等賊衆悉平)季陵(龍泉人紹興中以徽猷閣/待制帥廣先是惠州有狂)¶
(男子聚衆數千僭號作亂陵入境誘/其徒曽衮令以功贖罪不旬日擒之)龔茂良(興化/軍人)¶
(孝宗時除廣東提刑就知信州即番山之址建學/又置番禺南海縣學既成釋奠行郷飲酒禮以落)¶
<pb:KR2k0009_SBCK_163-30a>¶
<pb:KR2k0009_SBCK_163-31a>¶
(與之家居肩輿登城曉以逆順其徒皆釋甲而首/謀數人懼事定受禍遂相率遁入古端州至是與)¶
(之間命即家治事屬提刑彭鉉討捕潛移黙運人/無知者俄而新調諸軍畢集賊戰敗請降桀黠不)¶
(悛者戮之其/餘分隸諸州)楊大異(醴陵人理宗時提㸃廣東刑/獄兼常平時常平司逋負山)¶
(積械繫追索姦蠧百出大異與之約悉/縱遣之負者如期畢輸吏無所容其姦)唐璘(古田/人理)¶
(宗時爲廣東經畧安撫使梅州寇作璘示以威信/寇尋息江淮旱議下廣右和糴璘言公家赤立糴)¶
(本無所辦終恐日取於民撥本/召釁重朝廷憂尋乞致仕召還)胡穎(湘潭人理宗/時爲廣東經)¶
(畧安撫使潮州僧寺有大蛇能驚動人前後仕於/潮者皆信奉之前守未嘗詣已而旱州人咸咎守)¶
(後守不得已詣焉蛇乃蜿蜒而出守大驚得疾/旋卒穎至檄潮州令僧舁蛇至殺之毁其寺)劉¶
　　應龍(高安人景定時南海寇作朝廷患之命以顯/謨閣待制知廣州兼經畧安撫使寇聞其至)¶
(遁去應龍剿逐/之南海大治)冷應澂(分寧人景定中提舉廣東/常平兼轉運使劾守令貪)¶
<pb:KR2k0009_SBCK_163-31b>¶
(横不法十餘人列郡肅然最聞就陞直寶章閣知/廣州主管廣南東路經畧安撫使公事馬步軍都)¶
(總管領漕庾如故五司叢劇應澂分時理務不擾/不勌聞襄樊受圍日繕器械𥙿財粟以備倉猝後)¶
(卒賴其用屢平大寇未嘗輕殺笞杖以降亦/加審慎至其臨事輒斷雖勢要不為撓奪)趙逢¶
　　　龍(鄞人理宗時提舉廣東常平每至官有司例設/供帳悉命撤去日具蔬飯坐公署事至即決遣)¶
(為政務寛恕民不忍欺自常奉外一介不取民賦/有逋負悉為代輸尤究心荒政以羨餘為平糴本)¶
　　　洪天錫(晉江人理宗時為廣東轉運判官/決疑獄劾貪吏治財賦皆有法)︹元︺哈喇¶
　　　布哈(囘鶻人世祖時為廣東都轉運鹽使兼領諸/番市舶時盜梗鹽法陳良臣煽東莞香山惠)¶
(州負販之徒為亂江西行省命討捕之先驅斬渠/魁躬抵賊巢招誘餘黨復業仍條言鹽法之不便)¶
(者悉除其害按察使托歡為姦利奏罷之羣盜歐/南喜僭王號衆號十萬因圖上山川形勢及攻取)¶
(之䇿遂與都元帥固爾班哈雅等分兵搤之未幾/右丞唆都督兵征占城交阯屬䕶餉道北至東莞)¶
<pb:KR2k0009_SBCK_163-32a>¶
(博羅二界中遇劇賊歐鍾等横絶石灣其鋒甚鋭/哈喇布哈身先士卒且戰且行矢竭馬創徒步格)¶
(鬪殺數十人勇氣益厲以衆寡不敵為所執賊欲/奉之為主不屈遂遇害於中心岡/哈喇布哈舊)¶
(作合刺普華托歡舊作脱歡固爾班/哈雅舊作課兒伯海牙今並譯正)羅璧(鎮江人/大德三)¶
(年除廣東道宣慰使都元帥山海獠夷不沾王化/負固反側乃誘諸洞蠻酋長假以官位曉以禍福)¶
(由是咸率/衆以歸)卜天璋(洛陽人皇慶時以饒州路總管/陞廣東廉訪使先是豪民瀕海)¶
(堰專商舶以射利參政以賂置不問天璋至發卒/決去之嶺南素無氷至是始有氷人謂其政化所)¶
(致/云)范梈(清江人擢海北海南道廉訪使司照磨巡/厯遐陬不憚風波瘴癘所至興學教民雪)¶
(理冤滯/甚衆)︹明︺周禎(江寕人洪武九年出為廣東行省/參政時省治初開正官多缺吏治)¶
(鮮勸懲香山丞沖敬興縣治招流移以勞卒官禎/為文祭之因奏上郡邑良吏雷州同知余騏孫惠)¶
(州知府萬迪乳源知縣張安仁清流知/縣李鐸揭陽縣丞許德等聞者皆感奮)楊卓(泰和/人洪)¶
<pb:KR2k0009_SBCK_163-32b>¶
(武五年為廣東行省員外郎有田家婦獨行山中/遇雨代木卒欲亂之婦不從遂殺婦婦家得尸訴)¶
(參政拷同役者二十人皆引服吏抱具獄請署卓/列二十人庭下熟視久之指兩卒曰殺人者汝也)¶
(兩卒大驚服罪參政曰員外何以知之卓曰卒二/十人必善惡異二十人遇一婦亂且不能况殺之)¶
(乎參政曰然/遂釋十八人)王綱(餘姚人洪武中潮民弗靖除廣/東參議督兵餉綱時年七十餘)¶
(以書訣家人攜子彦達行單舸諭降諸亂民還抵/増城遇海寇曹真劫之為帥綱不從遂遇害彦達)¶
(年十六罵賊求死賊欲并殺之其酋曰父/忠子孝殺之不祥令綴羊革裏父尸而出)花茂(巢/縣)¶
(人洪武中為廣州左衞指揮僉事屢立戰功遷都/指揮同知數剿諸猺賊上言廣東南邊大海姦宄)¶
(出没蜑户附居海島飄忽不常難於訊詰籍以為/兵庶便約東又請設沿海依山廣海碣石神電等)¶
(二十四衞築城浚池收集隱料仍於山海要害立/堡屯軍以備不虞皆報可進都指揮使後卒子英)¶
(亦以軍功為廣東都/指揮使有聲永樂中)王溥(桂林人洪武末為廣東/參政以廉名其弟自家)¶
<pb:KR2k0009_SBCK_163-33a>¶
(來省屬吏與同舟贈以布袍溥命還之曰一衣雖/微不可不慎此汙行辱身之漸也先是糧運由海)¶
(道多漂没溥身至庾嶺相度形勢命有司/鑿石填塹修治橋梁教民車運民甚便之)梁觀(當/塗)¶
(人永樂中為廣東僉事剛介廉平有盜聚潮州山/中衞將欲剿之觀曰此貧民耳馳檄諭之皆解散)¶
(潮人德之比殁為肖/像祀之於昌黎祠)朱鑑(晉江人永樂中以御史/巡按廣東奉命錄囚多)¶
(所平反招撫/逋叛甚衆)熊概(豐城人永樂中為廣東按/察使明敏剛決獄無冤滯)呉揚¶
(新淦人宣徳中擢廣東布政使勸/農桑興學校凡所設施皆有次第)彭遠(南昌人正/統中擢廣)¶
(東布政使勤慎寛和政績甚著有親/死久不葬者限以葬期民悉從化)楊信民(浙江/新昌)¶
(人正統中擢廣東左參議清操絶俗景帝監國廣/東賊黄蕭飬圍廣州急以信民巡撫其地士民聞)¶
(之歡呼相慶至則發倉廩賑恤民始有更生望益/厲甲兵激勸將士招降解散賊勢漸衰乃使使持)¶
(檄諭以恩信蕭養曰得楊公一言死不感剋期請/見信民單車詣之賊黨争羅拜有泣下者㑹暴卒)¶
<pb:KR2k0009_SBCK_163-33b>¶
(軍民聚哭賊聞之亦曰楊公死吾屬無噍類矣未/幾董興帥兵平賊所過多殺掠民仰天號曰楊公)¶
(若在豈使吾曹至是成化中/賜諡恭惠命有司歲時祭之)陳員韜(臨海人正統/末擢廣東右)¶
(參政值黄蕭養亂後/拊循備至得士民心)王翺(鹽山人景泰三年潯梧/猺亂于謙請特遣一大)¶
(臣督軍務乃命翺以左都御史往兩廣有總督/自翺始翺至鎮將吏讋服推誠撫諭猺人嚮化)項¶
　　　忠(嘉興人景泰中由郎中遷廣東副使按行高州/謀告賊攜男女數百剽村落忠戒諸將曰賊無)¶
(攜家理勿妄殺已訊所獲俘果良民被掠/者盡釋之從征瀧水猺有功增俸一秩)朱英(桂/陽)¶
(人景泰中為廣東右㕘議撫凋瘵招流亡立均徭/法十嵗一更民稱便天順初兩廣賊熾諸將多濫)¶
(殺冒功參將/葉盛檄信班/范信誣民/師一方始/為賊任意屠戮英請巡撫/靖又破平潮州賊羅劉安)¶
(等在廣十年政績甚著成化十一年以右副都御/史總督兩廣自韓雍大征以來將帥喜邀功利俘)¶
(掠名為鵰剿英至鎮以安静約飭將士毋得妄請/用師招撫猺獞効順者定為編户給復三年自是)¶
<pb:KR2k0009_SBCK_163-34a>¶
(諸蠻歸/附日衆)劉煒(慈谿人天順初為廣東參政分守惠/潮二府潮有巨寇招之不從煒㑹兵)¶
(進剿誅其魁改莅南韶會/大軍征兩廣以勞瘁卒官)葉盛(崑山人天順二年/以右僉都御史巡)¶
(撫兩廣瀧水猺肆掠督諸將生擒之尋與總兵官/顔彪屢破賊砦八百所疏請廣東鹽商計鹽多寡)¶
(入粟餉邊/公私咸利)夏壎(天台人天順初擢廣東按察使時/用師歲久役民守城壎至悉遣之)¶
(成化初奏猺獞弗靖由有司撫字乖方賊因得誘/良民為徒黨進則驅之使前退則殺以抒憤害常)¶
(在我利常在彼請慎選監司守令撫綏遺/民彼被脅之衆自聞風來歸帝深納其言)毛吉(餘/姚)¶
(人天順五年擢廣東僉事分巡惠潮二府痛抑豪/右民大悦程鄉賊楊輝等為亂擊斬其黨生擒輝)¶
(進副使移巡高雷廉三府時民遭賊蹂躪數百里/無人煙諸將悉閉城自守吉不勝憤以平賊為巳)¶
(任成化元年二月新㑹告急吉合軍至大磴破賊/乘勝追至雲岫山復戰軍潰賊持槍趨吉吉且罵)¶
(且戰手劍一人斷其臂力䊼/遂𬒳害贈按察使追諡忠襄)張瑄(江浦人天順中/擢廣東右布政)¶
<pb:KR2k0009_SBCK_163-34b>¶
(使廣西賊莫文章等越境陷連山瑄擊斬之又破/陽江賊周公轉新興賊鄧李保等按行所部督建)¶
(預備倉六十二修陂塘圩岸四十六百增築廣州/新會諸城垣一十二民徳瑄惟恐其去既轉左會)¶
(滿九載軍民乞留仍/復故任久之始遷)韓雍(長滿人成化元年廣西/猺獞流剽廣東殘破郡)¶
(縣以雍為左僉都御史贊理軍務分兵五道並進/先後破賊三百二十四砦生擒賊魁餘黨悉平遷)¶
(左副都御史提督兩廣軍務雍以兩廣地大事殷/請東西分設兩巡撫而雍專理軍事尋以憂歸盜)¶
(復起僉事陶魯言兩廣地勢錯互不可離折乞仍/命大臣總督便乃罷兩巡撫起雍右都御史總督)¶
(如故蠻民素懾雍威寇盜寢息中官黄沁憾雍抑/已與廣西布政使何宜等共搆竟致仕去兩廣人)¶
(念雍功為/立祠祀焉)陶魯(鬰林人成化二年由廣州同知擢/為僉事專治新會陽江陽春瀧水)¶
(新興諸縣兵屢破劇賊廖婆保黄公漢等以兩廣/寇盜不息奏請建設制府於梧州遂為永制秩滿)¶
(進副使九載課最進湖廣按察使治兵兩廣如故/鬱林陸川賊黄公定等為亂大破之宏治四年以)¶
<pb:KR2k0009_SBCK_163-35a>¶
(平德慶猺進湖廣右布政使魯言身居兩廣而官/以湖廣為名於事體非便乃改湖廣左布政使兼)¶
(廣東按察副使領嶺南道事人稱之為三廣公十/一年卒魯善撫士多智計謀定後戰所向克捷厯)¶
(官四十五年大小數十戰凡斬馘二萬一千四百/有竒奪還被掠及撫安復業者十三萬七千有竒)¶
(然不専尚武每平賊率置縣建學/以興教化兩廣人倚之如長城)孔鏞(長洲人成/化五年以)¶
(高州知府擢按察副使分巡高雷二府招劇賊梁/定侯大六鄧辛酉等處之内地分田與耕遂為官)¶
(備他盜廣西賊犯信宜岑溪皆/擊敗之治績聞賜誥命旌異)歐磐(滁人成化中/擢廣東都指)¶
(揮僉事屢剿寇有/功遷廣西右參將)彭韶(莆田人成化十四年為廣/東左布政使時中官奉使)¶
(紛還鎮守則顧恒市舶則韋眷珠池則黄福皆以/進奉為名民不勝擾韶先後論奏梁方弟徳以錦)¶
(衣鎮撫歸采禽鳥花本進獻為害尤酷韶抗/疏極諫方怒搆之帝調貴州士民號泣追送)陳選¶
(臨海人員韜子成化中厯廣東左右布政使鎮守/中官擾民選嚴條約力禁之肇慶大水具狀不待)¶
<pb:KR2k0009_SBCK_163-35b>¶
(報輒發粟以賑有詔減省貢獻而市舶中宦韋春/奏乞均猺户六十人添辦方物選持詔書爭帝命)¶
(與其半番人馬力麻詭稱使臣入貢春利其厚賄/將許之選立逐之去眷積憾卒為所搆被徵至南)¶
(昌病/卒)秦紘(單人宏治初以右副都御史總制兩廣/軍務奏言中官武將總鎮兩廣者率縱)¶
(私人櫌商賈賊殺不辜交通土官為奸利請嚴禁/絶廣潮南韶多盜當設社學編保甲教誨而要束)¶
(之俾絶盜源帝悉從其請恩州知州岑欽逐田州/知府岑溥與泗城知州分據其地紘入田州逐走)¶
(欽還溥於/皆平以劾/府亂遂定遣將討黎賊陵水猺賊德慶/總兵官安遠侯柳景貪暴為景誣訐被)¶
(逮軍民號/泣追送)周南(縉雲人宏治初/官柳景風紀肅/巡按廣東劾總兵/然正德九年以右)¶
(都御史總督兩廣/軍務有聲於時)劉大夏(華客人宏治二/東右布政使田/年遷廣/州泗城)¶
(不靖大/賊必生/夏往諭遂順命後山賊起承檄討之令獲/致驗實乃坐得生者過半十三年即家起)¶
(右都御史總制兩廣軍務勅使及門攜二僮遂行/廣人故思大夏鼓舞交慶大夏為清吏治捐供億)¶
<pb:KR2k0009_SBCK_163-36a>¶
(禁内外鎮守官私役軍/土法嚴令具盜賊衰止)瞿俊(常熟人宏治四年爲/廣東按察副使黎人)¶
(時出寇掠俊戒約羣吏修軍政遂讋服不敢出嘗/暮至瓊州官舍從吏白内有怪夜半光如匹練起)¶
(庭樹上俊伐/其樹怪遂絶)周孟中(廬陵人宏治中爲廣東左布/政使中官採珠者歲僉大户)¶
(解納輒肆朘削孟中曰我在敢復爾耶即移牒詰/之中官氣懾而止民間嫁娶後期喪葬不舉者皆)¶
(有禁風/俗爲變)呉廷舉(梧州人宏治中擢廣東僉事從潘/蕃討平南海清遠諸盜正德初厯)¶
(副使發總鎮中官潘中二十罪忠亦訐廷舉他事/逮擊詔獄戌雁門後爲廣東右布政使亦有平賊)¶
(功)熊繡(道州人正德元年以右都御史總督兩廣/盡裁幕府供億秋毫無所取劉瑾深嫉之)¶
(乃召掌南京/都察院事)張嵿(蕭山人嘉靖初以右都御史總/督兩廣軍務明號令繕甲兵簡)¶
(武勇與總兵官朱麒討廣西上思州賊黄鏐擒之/又破平廣東新寕恩平賊蔡猛三嚴阮等爲嶺南)¶
(戰功/第一)魏校(崑山人嘉靖初爲廣東提學副使黜異/端盡毁諸佛寺曹溪有大鑒衣鉢取而)¶
<pb:KR2k0009_SBCK_163-36b>¶
(焚之曰無/使惑後人)梁材(南京金吾右衞人嘉靖四年為廣/東左布政使時俗尚侈靡材獨布)¶
(衣糲食用節儉先僚佐同官林富家市肉多材召/其家人誠約之富怒詬而出材治簿書自如富慚)¶
(謝吏民輸課令自操權衡吏不得預時/天下布政稱極廉者二人材與姚鏌也)姚鏌(慈谿/人嘉)¶
(靖五年以右都御史提督兩廣軍務兼巡撫田州/土官岑猛謀不軌鏌令都指揮沈希儀等統兵八)¶
(萬分道討平之遂請改設流官陳善後七事制可/會猛黨盧蘇王受等復叛而鏌以奪霍韜方獻夫)¶
(所占田還之民/為所排竟罷去)徐問(武進人嘉靖初為廣東左布/政使中使採珠不中程巡按)¶
(御史憂之將責諸商問爭曰民採/珠有禁若爾不趣商為盜耶乃止)陶諧(會稽人嘉/靖中以兵)¶
(部右侍郎總督兩廣軍務降海寇許折挂討平陽/春賊趙林花與德慶賊鳯二全等瓊山沙灣洞賊)¶
(黎佛二等為亂諧復剿之戰功甚著時張璁用事/諧不屑附麗功多不錄人咸為諧不平諧自若也)¶
　　　張岳(惠安人嘉靖中以右副都御史總督兩廣軍/務兼巡撫盡汰督府供億檄文武將吏非召)¶
<pb:KR2k0009_SBCK_163-37a>¶
(不得至軍門討破封川獞蘇公樂等平廣西馬平/諸縣猺賊連山賊李金與賀縣賊倪仲亮等出没)¶
(衡永郴桂積三十年不能平岳大合兵討之賊渠/授首莅鎮四年視民如子邊防吏治綜覈無遺部)¶
(内巨寇以/次削平)周延(吉水人嘉靖中為廣東參政撫安/南征黎寇皆有功三遷廣東左布)¶
(政/使)商大節(鍾祥人嘉靖中為廣東僉事撫綏猺獞/遣其子弟習禮學宫期年而蠻俗變海)¶
(南黎叛督檄分哨凌水搗其/巢俘斬千餘人増秩賜金帛)項喬(永嘉人嘉靖中/為廣東左參政)¶
(撫定大羅猺犵翦博羅羅浮逋寇數百/人按部至韶州卒吏民哀悼若喪所親)俞大猷(晉/江)¶
(人嘉靖中為廣東都司安南叛臣范子儀入寇大/猷擊破之窮追至海東雲屯檄其國王斬子儀函)¶
(首來獻瓊州諸黎反开大猷參將進剿斬獲甚衆/餘乞降大猷單騎入峒與定要約海南遂安饒平)¶
(賊張連數陷城邑積年不平詔大猷為南贛參將/合閩廣兵討之大猷潛師搗其巢誘連戰執之擢)¶
(副總兵協守南贛汀漳惠潮諸郡乗勝征程鄉盜/平之由南贛總兵改鎮廣東時倭寇與潮州大盜)¶
<pb:KR2k0009_SBCK_163-37b>¶
(呉平相犄角諸峒應之剽掠惠潮間大猷至圍倭/鄒塘一日夜尅三巢大破之於海豐移師至潮吳)¶
(平懼乞降尋逸去大猷坐奪職尋以剿擒河源賊/李亞元還職改鎮廣西討平海賊曽一本大猷為)¶
(將廉潔馭下有恩先後任粤中數/平巨寇建大功威名震於南服)潘季馴(烏程人/嘉靖中)¶
(巡按廣東行均平里甲法廣人大便臨/代去疏請飭後至者守其法帝從之)萬士和(宜/興)¶
(人嘉靖中遷廣東左布政使司政故專治於左士/和曰朝廷設二使如左右手非有軒輊乃約右使)¶
(分日治事廣民萬里輸課京師其費不/貲士和稍徴道里費使吏領之民稱便)王鈁(奉化/人嘉)¶
(靖中以兵部右侍郎提督兩廣軍務討平肇慶山/賊馮天恩等置廣寕縣設戌兵控要害一方遂安)¶
(後倭寇自閩犯揭陽禦却之復討/瀧水陽春劇賊擒其魁餘黨悉解)吳桂芳(新建人/嘉靖末)¶
(以兵部右侍郎提督兩廣軍務兼巡撫時羣盜河/源李亞元程鄉葉丹樓連歲為患潮州舊倭屯據)¶
(鄒塘而新倭寇福建者復流入境桂芳以次/討平降賊王西橋吳平已撫復叛皆撲滅之)郭應¶
<pb:KR2k0009_SBCK_163-38a>¶
　　　聘(莆田人嘉靖末轉廣東參政從提督吳桂芳平/李亞元别擊賊首張韶南黄仕良等遷廣西按)¶
(察使萬厯十/年以右都御史/總督兩廣軍務餽遺一無所受)李佑(貴州清平人/嘉靖末以右)¶
(僉都御史巡撫廣東屢平海寇林道乾山寇張韶/南等時初設巡撫百務新創佑綜理周密規模遂)¶
(定)熊桴(江夏人隆慶初以右僉都御史巡撫廣東/撫循士民發金賑貸罷魚鹽逋課檄州縣)¶
(行保甲造戰艘百有六十區畫周悉海寇曾一本/犯福建會兵擊敗之已復大發兵偕總督劉燾等)¶
(討擒一本/餘黨悉平)張元勲(浙江太平人隆慶時惠廣韶三/郡土寇劫掠郡縣以元勲為總)¶
(兵官勒軍進剿賊皆授首肇慶諸峒復有三巢十/寨十三村皆積年巨寇勢甚張元勲與總督殷正)¶
(茂計令諸將鵰剿亦得敘功諸路爭奮破大小巢/七百餘撫定餘黨不數月巨寇皆靖已而倭陷銅)¶
(鼓口雙魚城元勲大破之萬厯五年以大征羅旁/功進都督世廕錦衣千户元勲在鎮大小百十戰)¶
(威鎮嶺南與廣西/李錫並稱良將)李材(豐城人隆慶中為廣東僉/事羅旁賊猖獗材襲破之)¶
<pb:KR2k0009_SBCK_163-38b>¶
(周高山設屯以守賊有三巢分兵三道進/討燬其巢募人田之後以破倭功進副使)凌雲翼¶
(太倉州人萬厯初以兵部左侍郎提督兩廣軍務/羅旁在德慶州上下江界東西兩山間延袤七百)¶
(里成化中韓雍經畧西山頗安輯惟山東猺阻深/箐剽掠時發雲翼乃大集兵令總兵官張元勲李)¶
(錫將之四閲月克巢五百六十招降四萬二千八/百餘人鄰境猺獞皆懼求撫雲翼奏設官戌之乃)¶
(改瀧水縣為羅定州設/監司參將積患頓悉)呉文華(連江人萬厯中以/兵部右侍郎總督)¶
(兩廣軍務巡撫廣東岑岡賊李珍江月照負險拒/命垂三十餘年前巡撫呉百朋欲討不果至是益)¶
(毒虐文華/討平之)王鳴鶴(淮安衞人萬厯中為廣東總兵/官崖州黎人羅活抱宥二峒為)¶
(亂督臣剿撫失宜總兵參將皆戰殁羣黎蜂起鳴/鶴親督諸將分七道直抵其巢抱宥破羅活焚營)¶
(遁進剿平之招撫一十六峒/而還為建城置戌一方遂安)梅之煥(麻城人萬厯/中以副使分)¶
(巡惠潮所部多滯囚應時決遣摘發姦宄强宗無/所縱舍豪民沈烈女於水擒得就其所扑殺之海)¶
<pb:KR2k0009_SBCK_163-39a>¶
(寇袁進掠潮州之煥嚴兵扼/海道招散其黨進窘夜遁去)洪雲蒸(攸縣人崇禎/五年為廣東)¶
(副使討平九連山餘賊遷廣西右參政復調廣東/總督熊文燦遣撫海盜劉香香留之不遣還八年)¶
(鄭芝龍合廣東兵進擊香香脅雲蒸出止兵雲蒸/大呼曰我矢死報國急擊勿失遂遇害香亦覆滅)¶
　　方震孺(夀州人崇禎中為嶺西參議有/裨將據廉州叛單騎諭降之)陳鵬(崇禎/間官)¶
(廣東參將技勇絶倫居官廉待士卒有恩連平猺/賊作亂從總兵施王政進剿鵬奮勇先登一鼓破)¶
(馬箭巢焚其積聚殆盡賊乞/撫不允孤軍深入遂戰死)¶
　︹本朝︺佟養甲(佟佳氏漢軍正藍旗人順治二年擢兩/廣總督時朱聿鐭僭號養甲同提督李)¶
(成棟進剿擒聿鐭及朱肅眔等又平高雷廉三府/降朱由棪及總兵官李志連誅陳邦彦等兩粤畧)¶
(定五年歲大飢人相食養甲設法賑卹通糴存/活甚衆李成棟叛養甲死之贈太子少保銜)李¶
　　率泰(漢軍正藍旗人順治十年為兩廣總督與靖/南將軍撃破李定國於新會遂復高雷先是)¶
<pb:KR2k0009_SBCK_163-39b>¶
(新㑹被圍食盡守者將殺城中婦女率/泰力言於平藩釋者千人民立祠祀焉)王國光(漢/軍)¶
(正紅旗人順治十三年總督兩廣廉明果斷時土/冦充斥國光力行保甲嚴連坐之法萑苻寖止康)¶
(熙三年海盜蘇利復叛據潮郡加鎮海大/將軍銜往討平之兵不血刃粤賴以安)李棲鳯¶
(漢軍鑲紅旗人順治六年以僉都御史撫粤剿撫/並用動合機宜尋陞總督在粤十二年杜請託絶)¶
(饋遺省刑薄歛勞來安/集粤人思之卒祀名宦)董應魁(奉天鑲黄旗人順/治十八年巡撫廣)¶
(東值靖藩移鎮閩省督行糧甚急應魁曰吾不忍/諉罪於下請身任其咎遂左降部民立祠以祀)¶
　　　蓋一鵾(本姓孫富平人順治五年為水師總/兵十一年李定國圍新㑹戰殁於陣)林嗣¶
　　　環(晉江人順治七年為雷瓊道先是海賊羅成基/踞民田民代輸税及賊平田入官税仍在民嗣)¶
(環清出之瓊向有派/役例嗣環令均其役)鄔象鼎(仁和人順治七年為/羅定兵備道十年六)¶
(月死吳子/聖之難)趙廷標(錢塘人順治三年以諸生從軍/歴官廣肇南韶道兩廣八排諸)¶
<pb:KR2k0009_SBCK_163-40a>¶
(盜聞廷標至立解連州冦起鎮臣以剿捕方畧委/之廷標冦即就撫粤中分巡使者舊有柴薪錢悉)¶
(屏下受卒/祀名宦)馮偀(慈谿人順治進士六年李成棟叛/偀以副使巡視海道會同大帥統)¶
(師平南韶等郡旋平廣州未幾范承恩據城叛偀/遣人恫喝之並發礮雜以鼓聲承恩遂潰廣州復)¶
(安卒祀/名宦)施起元(福清人順治進士隨平藩入粤七/年授廣東參議道時惠州新復哀)¶
(鴻未集起元勞來安集力行十二事境内/以安辛卯攝學政所拔悉當卒祀名宦)呉嵩仭¶
(真定人順治進士十五年授廣東分巡驛傳道甫/下車督戰艦籌兵餉修隄防葺學校花山盜魁王)¶
(興負固率師掃除之及攝鹺政/釐剔錮弊商民兩便卒祀名宦)呉興祚(漢軍正紅/旗人康熙)¶
(二十一年總督兩粤部署廢藩綠旗官兵分左右/翼左鎮廣右鎮韶制軍坐鎮上游控禦全粤逆藩)¶
(尚之信遺孽擅鹽鐵重利悉釐剔之時錢法/壅滯設局鼓鑄錢布流通卒於官粤人德之)郭世¶
　　　隆(漢軍鑲紅旗人康熙三十年總督兩廣革無名/征額三十餘萬海島叢奸劫奪世隆宻防要口)¶
<pb:KR2k0009_SBCK_163-40b>¶
(督造戰艦出洋搜逐擒斬五六/百人降二千餘人海警遂息)石琳(漢軍正白旗/人康熙三十)¶
(二年總督兩廣粤東告飢解俸給粥存活甚衆瀧/江羚羊峡暴水潰堤琳朝服立隄上刑馬沈王禱)¶
(干江躬負薪塞隄水遂退嘗決黎讞於瓊南殲渠/魁釋株連民用大安猺人肆擾窟穴在萬山中琳)¶
(提師深入悉平之兩/粤之民肖貌以祀)王來任(奉天正黄旗人康熙/四年巡撫廣東時粤)¶
(屢經冦盜軍民未安來任至撫集流亡諮詢疾/苦復陳六大害力請禁革平反積案囹圄一空)劉¶
　　秉權(漢軍正紅旗人康熙七年巡撫廣東招徠安/插男婦十六萬有竒墾田二萬五千餘頃甲)¶
(寅秋潮鎮劉進忠叛親赴潮城與/都統提鎮籌畫軍機積勞病卒)朱宏祚(高唐州/人康熙)¶
(二十七年巡撫廣東題減衞所屯四税額並免高/瓊二郡逋糧十餘萬惠潮多劇盜捕得悉投諸江)¶
(盜遂/息)楊宗仁(漢軍正白旗人康熙五十八年巡撫/廣東攜十數人赴任除貪蠧嚴保甲)¶
(卹貧民興學校/粤人深感之)李士正(奉天人康熙二十年巡撫/粤東時藩焰方息民間田)¶
<pb:KR2k0009_SBCK_163-41a>¶
(廬店舍多為三旗馬步閒丁所據士正量地盡界/還給於民布寛大之政二十四條兵民便之並於)¶
(海疆扼要處分汛設戍剿捕花山沙潭諸/盜奏請立縣今花縣所自始也卒杞石宦)彭鵬(莆/田)¶
(人康熙四十年撫粤東勤敏視事劾墨吏無少徇/者時仲坑開採聚衆幾二十萬鵬驅散之惠潮隂)¶
(受其福歲旱跣足禱雨/甘霖立應卒祠名宦)陳肇昌(江夏人順治進士/康熙十七年督學)¶
(廣東值兵燹士多流亡肇昌加意招來秉公甄/拔所至申明條約士習以淳雍正三年祀名宦)李¶
　　坤(鎮平人以總兵調征廣西與呉三桂戰梧州敗/之次日復大戰馬蹶陣亡諡忠烈又副將王承)¶
(業林廷燏守備羅文舉翟永昌/林文璚等俱死呉三桂之難)王忠孝(遼東人康/熙十九年)¶
(署左翼鎮總兵死呉三/桂之難贈都督同知銜)朱鴻祚(陜西人康熙十六/年守東莞石龍鎮)¶
(征海冦力戰死都司蕭萬/竒高有功黄勝並死之)張仲德(奉天人康熙十/七年官廣東布)¶
(政使革弊政禁刁風時值南韶二郡盜起仲/德運籌有方上不虧賦下不病民卒祀名宦)江起¶
<pb:KR2k0009_SBCK_163-41b>¶
　　龍(徽州人為水師副將康熙五年出洋捕盜舟覆/死累著靈異雍正九年/賜號英佑驍騎)¶
(將軍/之神)黄相(龍溪人為兩廣督標副將康熙/十三年檄討高明瓏泔賊死之)文天壽¶
(安塞人康熙十五年為左翼鎮標中軍游擊領兵/守江門賊孫楷宗誘以叛天夀叱曰背主不忠吾)¶
(錚錚丈夫豈鼠輩可脅/哉遂被殺沉屍海中)程大畢(孝感人康熙五十/二年授兩廣鹽法)¶
(道定引七帑三之例凡鹺政積弊悉釐剔之公餘/觀風造士所拔皆知名五十七年還里攀轅遮道)¶
(夜始得行/卒祀名宦)白璧琛(漢軍正勺旗人康熙五十一年/擢廣南韶道墨吏望風引遁江)¶
(灣向為奸藪琛攻滅之西山猺相鬪單騎/厯險諭降之歳旱禱雨輒應轉荒為豐)莽吉圖¶
(滿洲鑲白旗人康熙十三年以副都統守肇慶尚/之信叛偽將馬雄圍肇急吉圖潰圍走江右請援)¶
(賊躡之轉戰二千餘里踰三月始達信豐屢破賊/將捷書至加佩鎮南大將軍印平兩粤十六年七)¶
(月呉三桂偽將馬寶胡國柱等冦韶州吉圖急馳/入州増築土城於北賊晝夜力攻不得入吉圖先)¶
<pb:KR2k0009_SBCK_163-42a>¶
(遣軍駐白土村衞餉道飛檄促江寕將軍額楚赴/援援至適與賊遇賊殊死鬬吉圖出城中兵夾擊)¶
(之賊遁去/韶城獲全)陳大受(祁陽人雍正進士乾隆十五年/總督兩廣時海康遂溪海陽等)¶
(處隄壞於風雨疏請令民自修/民甚便之卒諡文肅祀賢良祠)班第(博爾特氏蒙/古鑲黄旗人)¶
(乾隆十八年任兩廣總督緝獲增城東莞奸民王/亮臣等寘之法創製水車分發廉州所屬州縣各)¶
(鄉引水甚易廉民至今便之後死/爲蘭庫圖之難祀昭忠祠諡義烈)王安國(高郵人/雍正進)¶
(士第二十二年督學廣東令諸生重廉恥長氣節/乾隆五年巡撫粤東奏裁穴缺計最察吏不苟舉)¶
(劾向例江西撥廣東漕糧十萬石度灘越嶺/挽運維艱請改撥湖南官民稱便卒諡文肅)潘思¶
　　　榘(陽湖人雍正進士官廣東布政使卓著/政績吏民便之卒諡敏惠祀賢良祠)阿里衮¶
(鈕祜祿氏滿洲鑲黄旗人乾隆十六年授兩廣總/督東莞縣民莫信豐等同逆百正亮臣糾黨謀不)¶
(軌事覺阿里衮馳赴增城搜捕逆匪二百/七十餘人置之法師旅無驚居氏安堵)德保(索/綽)¶
<pb:KR2k0009_SBCK_163-42b>¶
(絡氏滿洲正白旗人乾隆進士三十四年巡撫廣/東奬勵人才嚴課書院三十六年兼署兩廣總督)¶
(修軍械肅吏治省巡船粤/民咸懷其惠卒諡文莊)李湖(江西南昌人乾隆/四十五年任廣東)¶
(巡撫粤東素多盜而番禺之沙灣茭塘地近大洋/尤稱盜藪湖莅任即會同總督巴延三嚴密訪緝)¶
(擒誅盜首二百餘人復條奏安輯章程以重/防禦海濱獲安堵焉卒諡恭毅祀賢良祠)朱珪¶
(大興人乾隆進士五十八年廵撫廣東嘉慶元年/總督兩廣清操亮節人皆仰之後官户部尚書值)¶
(廣東布政使奏升濱海沙地賦珪駮/曰與民計微利大非政體卒諡文正)¶
<pb:KR2k0009_SBCK_163-43a>¶
¶
　　　　　　　　　　　　　　　　　　　　　　　　協修官(臣)許應藻恭　纂¶
　　　　　　　　　　　　　　　　　　　　　　　　總纂官(臣)廖鴻藻恭覆輯¶
　　　　　　　　　　　　　　　　　　　　　　　　校對官(臣)陸以潤恭　校¶
<pb:KR2k0009_SBCK_163-43b>¶
