# -*- mode: mandoku-view; -*-
#+TITLE: 大淸一統志
#+DATE: 2015-09-12 00:15:09.225353
#+PROPERTY: ID KR2k0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 170
#+PROPERTY: FILE SB06n0597-2392嘉慶重修一統志-第二千三百九十二册.
<pb:KR2k0009_SBCK_170-1a>¶
大清一統志¶
　瓊州府¶
︹古蹟︺舍城故城(在瓊山縣東南元和志隋太業六年/置唐書地理志隨珠崖郡武徳四年)¶
(平蕭銑置崖州治舍城縣新唐志以舍城水為名/寰宇記開寶五年廢崖州以舍城縣屬瓊州本漢)¶
(瞫都縣地九域志熙寕四年省入瓊山輿地紀勝/引圖經序云去瓊州三十里有古崖州城又引瓊)¶
(管志云在今瓊州南之瞫都土人猶呼為舊崖州/府志舊州在今縣南四十里濱江築城引小溪為)¶
(濠遺址尚存/按寰宇記云舊崖/州在瓊州東北二百六十里疑誤)瓊山故城(在今/瓊山)¶
(縣南元和志本漢瑇瑁縣地唐貞觀五年置瓊山/縣屬瓊州以縣西六里瓊山得名寰宇記瓊州理)¶
(瓊山縣開寶四年平南越割崖州之地屬瓊州舊/志故縣在今縣南六十里宋熙寕四年始移今治)¶
(按漢瑇瑁縣無考晉志合浦郡有毒質/縣疑即瑇&KR0536;葢晉亦省珠崖入合浦也)澄邁故¶
<pb:KR2k0009_SBCK_170-1b>¶
　　　城(寰宇記在舊崖州西九十里漢苟中縣地惰置/澄邁縣以界内邁山爲名輿地紀勝引圖經云)¶
(舊縣治在澄邁村後移今治明統志在府城西六/十里/按九域志云縣在州西五十五里縣志云)¶
(澄水邁山四面環繞縣治宅焉元燬於寇明洪武/三年仍相舊址建設成化中邱濬以縣治海濱欲)¶
(議遷徙未果與地紀勝云後移今治亦無確據今/縣治在府西六十里與九域志所載相近疑即今)¶
(治)定安故城(在今定安縣東南明統志在府城南/八十里本唐宋瓊山縣地通志元至)¶
(元三十年元帥朱斌平黎巢明年置縣治在今縣/東南南資都新寨嶺下天厯二年升南建州移治)¶
(瓊牙鄉即今治明洪武二年故南建知州王/官子廷金爲亂尋&KR0121;平之因廢州復爲縣)文昌¶
　　　故城(在今文昌縣北唐置寰宇記在舊崖州東南/一百四十里通志故縣在今縣北何恭都潭)¶
(歩村元至順二年移/於北山都即今治)會同故城(在今會同縣西北/縣志本樂㑹縣黎)¶
(峒地元至元二十八年克哷濟蘇平黎始割樂會/西北境置縣治在今縣西北永安都烏石硧皇慶)¶
<pb:KR2k0009_SBCK_170-2a>¶
(元年為土酋王高所燬徙於端山即今治又有故/址在縣東南太平都牛斗村/克哷濟蘇舊作澗)¶
(里吉思/今譯改)樂會故城(在今樂會縣北宋史地理志樂/會縣唐置環以黎峒寄治南管)¶
(九域志在瓊州東南一百餘里輿地紀勝引瓊管/志云黎人屢攻破縣遷徙不一今現治南管村通)¶
(志唐縣治黎黑村在今㑹同縣東元至元二十四/年徙調瀨村在今㑹同縣東南大德六年王文河)¶
(之亂又徙萬泉/渡南即今治)臨機故城(在臨高縣東南唐初置/開元初更名臨高與地)¶
(紀勝縣初治英邱紹興初遷於莫村府/志有臨機村在臨高縣東那虞都海邊)昌化故城¶
(在今昌化縣東南元和志儋州昌化縣本漢至來/縣地隋大業六年置寰宇記在儋州西南一百八)¶
(十黒明統志在州南一百九十里有千户所在縣/北十里洪武二十五年建正統六年徙縣治千户)¶
(所通志隋縣在今縣東南十五里舊縣村石基猶/存宋移治今縣南十里南北二江間州中明初數)¶
(罹水患正統間移治千户所/即今治其漢至來縣無考)萬安故城(在萬州北/本漢紫貝)¶
<pb:KR2k0009_SBCK_170-2b>¶
(縣地唐置萬安縣為萬安州治宋熙寕時廢州為/軍九域志北至瓊州二百八十五里西南至朱崖)¶
(軍三百九十五里輿地紀勝大觀二年移軍於陵/水洞又移於容寮後移今處通志唐治通化都在)¶
(今州北今名舊/州宋移今治)陵水故城(在今陵水縣東北隋置/九域志在萬安軍西南)¶
(一百十里明統志在萬州城南六十里又有南山/守禦千户所在縣西南通志唐初縣治陵水峒博)¶
(吉李村在今縣東北元初遷南山頭皇慶閒遷龍/頭村海邊後又遷港門明洪武間築城正統間燬)¶
(遷於南山/所即今治)感恩故城(即今感恩縣治元和志本漢/九龍縣隋大業六年改名感)¶
(恩取感恩水為名寰宇記縣東至儋州二百二十/五里九域志在昌化軍西南二百七十九里明統)¶
(志在崖州西北二百二十里通志故縣治中和鄉/萬厯九年以其地近海多浮沙移治縣東大雅坡)¶
(後以嵐瘴復/移還今治)珠崖故郡(在瓊山縣東南漢書地理/志序自徐聞南入海得大)¶
(洲方千里元鼎六年畧以為珠崖儋耳郡應劭注/郡在大海中崖岸之間出真珠故曰珠崖臣瓚注)¶
<pb:KR2k0009_SBCK_170-3a>¶
(引茂陵書珠崖郡治瞫都去長安七千三百二十/四里元帝本紀初元三年珠崖山南縣反省珠崖)¶
(郡賈捐之傳珠崖儋耳郡在南方海中廣袤千里/合十六縣其民自以阻絶數犯吏禁吏亦酷之率)¶
(數&KR0010;一反帝用捐之言遂罷郡地理志合浦郡領/朱盧縣為都尉治葢即改故珠崖郡所置後漢志)¶
(無朱盧而有珠崖縣仍屬合浦郡晉書地理志呉/赤烏五年復置珠崖郡平呉後省入合浦其合浦)¶
(所領有珠官縣宋書州郡志合浦領朱盧縣呉立/朱盧即晉志之珠官也齊因之梁陳時朱盧縣廢)¶
(隋移珠崖治義倫而故郡廢縣志漢珠崖/郡在縣東南三十里東潭都即故瞫都縣)儋耳故¶
　　郡(在儋州西山海經離耳國在鬱水南即儋耳也/漢書地理志序元封元年置儋耳郡昭帝初省)¶
(三國呉志赤烏中陸凱除儋耳太守葢嘗復置尋/廢也水經注引楊氏南裔異物志曰儋耳在珠崖)¶
(分為東蕃元和志隋大業六年置儋耳郡唐武徳/五年改儋州治義倫縣章懷太子曰儋耳故城今)¶
(即儋州義倫縣寰宇記儋州東至樂會縣界射狼/山三百二十里西至舊振州延德縣界白沙三百)¶
<pb:KR2k0009_SBCK_170-3b>¶
(四十七里東北至澄邁縣界合橋三百七十里宋/避太宗諱改縣曰宜倫輿地紀勝儋耳外城楊僕)¶
(築子城儋耳婆築通志故州治在今州西三十里/高麻都湳灘浦隋末徙高坡即今冶/按儋耳應)¶
(劭曰其種大耳渠率自謂王者耳尤緩下肩三寸/張晏曰鏤其頰皮上連耳匡分為數支累累下垂)¶
(顔師古曰儋字本作瞻丁甘反輿地紀勝引平黎/記載伏波收黎人西至一處有聃耳婦人出現號)¶
(其地為聃或/訛而為儋)廢忠州(在定安縣西南輿地紀勝唐/咸通中辛傳趙李四將進兵)¶
(擒捉黎峒蔣璘等於其地置忠州舊/志廢忠州在縣西南黎母山峒中)廢鎮州(在感/恩縣)¶
(東北宋史地理志大觀元年置鎮州於黎母山心/倚郭縣曰鎮寕賜靜海軍額政和元年州廢以靜)¶
(海軍額歸瓊州元南寕軍記宋立鎮州隸邑三曰/龍門四達感恩隋廢入昌化縣志廢鎮州城在縣)¶
(東北七十里有石城遺址名/楊文廣壩今為黎人雜處)顔城廢縣(在瓊山縣/東二十里)¶
(舊唐書地理志武德四年崖州領顔盧縣貞觀元/年改曰顔城新唐志開元後省入舍城府志有顔)¶
<pb:KR2k0009_SBCK_170-4a>¶
(村在今縣東二十里有/龍盧洞即顔盧故址)武德廢縣(在瓊山縣東南/隋書地理志朱)¶
(崖郡領武德縣葢梁陳/時廢朱盧後置唐初省)苟中廢縣(在澄邁縣南寰/宇記漢縣縣志)¶
(在縣南四十/里那舍都)曾口廢縣(在澄邁縣南舊唐書地理/志貞觀十三年復置瓊州)¶
(領曾口縣文獻通考五代時省縣志在縣/南七十里曾家東都今其地名博羅村)紫貝廢¶
　　　縣(在文昌縣南元和志文昌本漢紫貝縣地/通志故縣在縣南紫貝山陽今地名新衙)容瓊¶
　　　廢縣(在㑹同縣西舊唐書地理志貞觀十三年瓊/州領容瓊縣貞元七年省入瓊山寰宇記廢)¶
(縣在樂會縣界其地有容瓊洞府志在舊/瓊山縣東南一百五十里應在今縣西界)富羅廢¶
　　　縣(在臨高縣北舊唐書地理志儋州領富羅縣本/隋毗善縣武德五年改名寰宇記廢富羅縣在)¶
(儋州東北一百二十里文獻通考南漢時廢舊志/富羅鄉在今縣北有故縣址在東塘都那在村即)¶
(古富/羅也)洛場廢縣(在儋州東南舊唐書地理志儋州/洛場縣乾元後置寰宇記元縣在)¶
<pb:KR2k0009_SBCK_170-4b>¶
(黎峒山心今移入州城下輿地紀勝太宗時/省入宜倫州志黎中落窑峒古為洛場縣地)吉安¶
　　廢縣(在昌化縣北隋置屬珠崖郡唐初省入昌化/貞觀元年復置屬儋州尋省縣志今縣東北)¶
(有舊縣/疑是)富雲廢縣(在萬州西舊唐書地理志貞觀/五年析文昌置富雲博遼三縣)¶
(屬瓊州十三年隸崖州後屬萬安州寰宇/記二縣皆唐末廢文獻通考並南漢時省)吉陽廢¶
　　縣(在崖州東元和志貞觀二年析寕遠置寰宇記/在崖州東北九十里九域志熙寕六年廢為藤)¶
(橋鎮文獻通考今吉陽軍城乃舊吉陽/縣基舊志宋紹興六年復為縣元廢)臨川廢縣¶
(在崖州東元和志本漢臨振縣地隋大業六年置/唐屬振州宋屬崖州寰宇記在州東南八十里文)¶
(獻通考/南漢省)落屯廢縣(在崖州東元和志振州落屯縣/永徽元年置在落屯洞因名寰)¶
(宇記在崖州東北二百里文獻通考南漢省州志/即今黎中落屯村在州東北一百五十里/按新)¶
(唐志云天寶後/置與元和志異)寕遠廢縣(在崖州&KR0047;隋置寕遠縣/為臨振郡治唐改郡為)¶
<pb:KR2k0009_SBCK_170-5a>¶
(振州寰宇記開寳六年割舊崖州之地隸瓊州却/改振州爲崖州東至陵水縣界一百六十里東北)¶
(至瓊州四百五十里西北至儋州四百二十里治/寕遠縣漢臨振縣地九域志熙寕六年廢州爲朱)¶
(崖軍廢縣爲寕遠鎮輿地紀勝政和七年知軍呉/况奏改軍爲吉陽軍又併故吉陽寕遠二縣地爲)¶
(寕遠縣舊志明復改軍爲州省寕逺縣/通志有舊州址在今州南一里水南村)延徳廢縣¶
(在崖州西北隋書地理志珠崖郡領延徳縣元和/志本漢臨振縣地隋大業六年置唐屬振州宋屬)¶
(崖州寰宇記在州西一百四十里文獻通考南漢/時廢舊志廢縣在州西北一百五十里白沙鋪西)¶
(南/按宋史地理志有廷德軍崇寕五年置延德/縣於朱崖軍黄流白沙側浪之間大觀元年改爲)¶
(軍又置倚郭縣曰通遠政和元年廢軍爲感恩縣/隸昌化軍廢通遠縣爲通逺鎮屬朱崖軍六年復)¶
(置延徳砦葢隋置舊縣在州西北乃南漢己廢/之延德宋置延德縣後復爲砦疑即今感恩縣)九¶
　　　龍廢縣(在感恩縣西北九龍/山下漢儋耳郡故縣)朗勇城(在崖州東北/八里黎人出)¶
<pb:KR2k0009_SBCK_170-5b>¶
(没之衝明正德中知州陳/堯恩築城募兵防守今圮)下田村(在瓊山縣西北/一里明邱濬故)¶
(居)買愁村(在臨高縣東南那盆嶺下/宋胡銓謫崖州經此有詩)白玉蟾故居¶
(在澄邁縣東十/里地名香山)王宏誨故居(在定安縣東南/李家都龍梅村)東坡¶
　　故居(在儋州城南/故天慶&KR0026;側)雲海樓(在瓊山縣輿地/紀勝在郡治)海山樓¶
(在瓊山縣城南/宋陳瓘有詩)鑒空閣(在瓊山縣西五十里俯/瞰江流宋蘇軾有詩)通¶
　　潮閣(在澄邁縣治西宋蘇軾嘗憩其上/有詩其後胡銓和之李光書扁)六瑞堂(在/瓊)¶
(山縣治南譙樓下明統志宋時嘗開雙蓮者三郡/守王光祖建堂因名又輿地紀勝有平理堂燕喜)¶
(堂在郡治節愛堂超然堂在/倅廳知樂堂在放生池上)尊賢堂(在儋州治東/明統志葢蘇)¶
(軾所居郡守韓景/先達此以祀軾)繼美堂(在儋州治東宋知軍陳/適建以其父中孚亦嘗)¶
(爲守故名又有堅白堂亦/陳適建李光改爲無倦齋)秀香堂(在儋州治北輿/地紀勝乃陳氏)¶
<pb:KR2k0009_SBCK_170-6a>¶
(北園李泰發/名之曰秀香)載酒堂(在儋州城南儋人黎子雲之/居東坡訪之名其屋曰載酒)¶
(堂)愛民堂(在萬州治又有觀徳堂在/廳事後皆見輿地紀勝)盛德堂(在崖/州治)¶
(輿地紀勝河東裴聞義曾守昌化居/於吉陽胡銓名其堂曰盛德有銘)洗兵堂(在崖/州西)¶
(過江二里取杜甫詩淨/洗甲兵長不用之意)瑞蓮亭(在瓊山縣城南/有池産瑞蓮)泂¶
　　　酌亭(在瓊山縣東北雙/泉上宋蘇軾有詩)湄邱草亭(在文昌縣東北/五十里東崑溪)¶
(北邱狹而長若隄然延亘六七里中藏一邱隆然/深秀宋知軍邢夢璜世居於此其裔孫宥自都御)¶
(史致任歸乃/作草亭其上)湧月亭(在儋州城北下臨大江宋李/光名之取杜甫月湧大江流)¶
(之/句)問漢亭(在儋州北大江橋上胡/澹庵命名李泰發有詩)凝香亭(在萬州/治見輿)¶
(地紀/勝)鑑亭(在萬州城東下瞰小江又有/魯亭在城北元邱世傑建)望闕亭(在/崖)¶
(州城南十里唐李/德裕為司户時建)江亭(在崖州西元叅政/王士熙謫居時建)風月臺¶
<pb:KR2k0009_SBCK_170-6b>¶
<pb:KR2k0009_SBCK_170-6b>¶
(八年復移太平汛改今名又有安村巡/司在縣東南六十里明洪武中置今裁)鋪前巡司¶
(在文昌縣西北一百五十里明洪武三年置萬厯/十七年添設叅將鎮守/本朝裁叅將巡司如故)¶
　　　青藍頭巡司(在文昌縣東北七/十里明洪武中置)和舍巡司(在臨高/縣南五)¶
(十里明洪武中置博鋪港巡司/本朝雍正十二/年移駐和舍市改今名又有定安巡司在縣東三)¶
(十里明洪武中置正統中省田碑巡/司在縣南十里明洪武中置今裁)薄沙巡司(在/儋)¶
(州西南八十里明洪武中置安海巡司/本朝雍/正八年移駐薄沙汛改今名又有鎮南巡司在州)¶
(西南四十里明/洪武中置今裁)龍滚巡司(在萬州黎地寶停汛/本朝乾隆三年置)寶¶
　　　停汛巡司(在陵水縣北寶停黎汛/本朝雍正/八年置屬萬州乾隆三年改屬陵水)樂¶
　　　安汛巡司(在崖州樂安所舊設抱嵗巡司在州西/七十里/本朝雍正八年移駐改今名)¶
　　　永寕巡司(在崖州永寕鄉藤橋市舊設通遠巡司/在州西北一百三十里郎鳳嶺下/本)¶
<pb:KR2k0009_SBCK_170-7a>¶
(朝乾隆五年/移駐改今名)焚艛鎮(在文昌縣西北九域志縣有/焚艛一鎮葢在焚艛山下故)¶
(名)藤橋鎮(在崖州東二百二十里宋置屬/吉陽軍明初置巡司於此今裁)海南衛¶
(在府治西明洪/武二十五年置)海口所(在瓊山縣北十里元置番/營明洪武中置守禦千户)¶
(所築城周五百五十丈又置遞運河泊二所/本/朝設縣丞駐此康熙二十三年置營設都司防守)¶
(嘉慶十六年/改設副將)清瀾所(在文昌縣東南三十里明初/置守禦千户於縣東北青藍)¶
(都萬厯九年移此築石城周三/百五十丈北至清瀾港十里)萬州所(在萬州治/西明洪武)¶
(二十/年置)崖州所(在崖州治西明洪武/十七年置隸海南衛)白沙營(在瓊山/縣北十)¶
(里白沙港口元置水軍鎮明初/置營於此與海口寨相為唇齒)豬母營(在樂㑹縣/西一百五)¶
(十里乃縱横峒及定安思河光/螺咽喉之所明初置營防守)南定營(在臨高縣/西南一百)¶
(里舊志明萬厯十七年置於番豹山復移居蹄村/更名南畧營/本朝仍口南定撥把總防守又博)¶
<pb:KR2k0009_SBCK_170-7b>¶
(頓營在縣西博頓港口馬裊營在/縣東北馬裊港口俱有官兵防守)樂安營(在崖州/西北一)¶
(百五十里地名爛紅溝明萬厯四十二年置築城/周四百丈又樂平樂定藤橋小橋共五營/本朝)¶
(撥千總駐樂安營分防樂平營汛又/撥把總駐小橋營分防藤橋諸汛)水㑹寨(在瓊/山縣)¶
(西南三百里明初置大坡立營防守居碌居林沙/灣三峒萬厯二十八年置水㑹守禦千户所於水)¶
(蕉村築城設叅/將鎮守今圮)西峰寨(在澄邁縣西五十里西去/臨高縣七里宋政和閒瓊)¶
(管帥乞於澄邁置西峰寨臨高置定/南寨以阻阨黎人由是道路無梗)歸姜寨(在儋/州東)¶
(北四十里明洪武初置巡司於此尋廢宏治中復/置寨又田頭寨在州西南四十里亦宏治中置)¶
　　　感恩柵(在瓊山縣西北十里九域志瓊山縣有/感恩英田二柵縣志明洪武間設今廢)臨¶
　　　川鹽場(在崖州東八十里即宋臨川鎮故址又臨/高縣東五十里有三村馬裊鹽場文昌縣)¶
(東五十里有陳村樂㑹鹽場儋州西八里有頓博/蘭馨鹽場昌化縣&KR0047;有馬嶺鹽場萬州東南三十)¶
<pb:KR2k0009_SBCK_170-8a>¶
(里有新安鹽場俱/明洪武中置今裁)瓊臺驛(在瓊山縣城/西北隅明置)那拖市(在/澄)¶
(邁縣西南十里元設那拖浦巡司明萬/厯中移於縣西六十里森山市尋廢)¶
　︹津梁︺瑞雲橋(在瓊山縣南宋建舊/名紅橋長六十五丈)洗馬橋(在瓊山縣/西南二里)¶
(宋建又名/馭仙橋)塔橋(在澄邁縣西宋建今名博麻橋其/南又有博潭橋元建皆跨潭澇水)¶
　　利涉橋(在定安縣西南/本朝康熙/十三年重建改名三元橋)便民橋(在文/昌縣)¶
(南一名新安橋/又名下市橋)白芒橋(在文昌縣北八里明成化/中建名通津橋崇禎中修)¶
(改今名/本朝康/熙二十一年重修)平政橋(在㑹同縣北黎盆溪明/宏治十一年建後圯往)¶
(來苦之/本朝雍/正十一年重建)文瀾橋(在臨高縣東門外舊名/太平橋又名臨江橋元)¶
(建/本朝康熙乾隆間修/嘉慶二十二年改今名)洗兵橋(在儋州東番洋/村明成化十一)¶
(年副使涂棐征落窑/洞黎屯兵於此建)掇魁橋(在儋州東北二里跨/江明萬厯十八年知)¶
<pb:KR2k0009_SBCK_170-8b>¶
(州陳節建長/三十六丈)萬安橋(在萬州南輿地紀勝/有屋三十一楹今廢)仙河橋¶
(在萬州北三里明統志/橋東石上有仙人跡)義興橋(在崖/州東)抱集橋(在感/恩縣)¶
(南二十五里水自安/榮都流經此入海)海口渡(在瓊山縣北十里北/達徐聞縣踏磊驛順)¶
(風半日可至府志自縣北達徐/聞凡三渡曰白沙海口烈樓)北門渡(在定安縣/城北路通)¶
(瓊山澄邁/住來要津)馬裊渡(在臨高縣東四十里又博頓渡/在縣西四十里俱有哨船防守)¶
　︹隄堰︺牛路楊梅隄(在文昌縣西南郭外/明萬厯四十五年築)苦練隄(在㑹/同縣)¶
(東二十里又縣西有西關隄端趙隄西/北有牛浸水隄北有黎毬隄嘉會隄)巖塘陂(在/瓊)¶
(山縣東南四十里高山閒巖塘源湧宋端平間鄉/人於塘門築石砌陂為隄堰延表二百餘丈分流)¶
(為二派灌田/各數百頃)梁陳陂(在瓊山縣西南六十里元建/明洪武正統間重修水源不)¶
(竭又漳溪陂在縣東三十里/按縣志又有横/心潭羅潭溪綠松大潭橋沖那洋南賴等陂)送¶
<pb:KR2k0009_SBCK_170-9a>¶
　　　甲陂(在澄邁縣南六十里水自南黎都流出逕黄/竹坑入此堰水溉田五百餘頃相近有南坑)¶
(陂水自南莊山流出/分引溉田千餘頃)雄靈陂(在樂㑹縣東南十五/里溉田數十頃相近)¶
(有薄&KR1760;/陂外捍海潮内蓄水灌田數百畝又買/甲陂在縣南二十里一名桃黎陂水從龍墉溝來)¶
(明正統時修築瀦水溉田數十/頃相近有密澤陂一名蓮陂)湳舟陂(在儋州東/二十里有)¶
(水泛流通大江明正統中築陂溉田千餘頃又橋/頭陂在州南二十里水自沙鍋流接新昌沿江築)¶
(隄灌田四/百餘頃)大江陂(在儋州東北源自沙鍋蜿蜓百/餘里入海沿流兩岸皆截流堰)¶
(水灌田四千餘頃其北又有小江陂大江/分流至城東門外復接大江灌田百餘頃)洪口陂¶
(在萬州西南九里元大德中知軍賈魯導踼容溪/為利甚遠又艾索陂在州東八里普禮陂在州西)¶
(南三十里石絡陂在州西二十里後朗陂在/州西北五里蓮塘官陂在州東北三十里)柳根¶
　　　陂(在崖州東一百里/又相近有南畧隄)埋鵞陂(在崖州南一里明宣/德五年築灌田百餘)¶
<pb:KR2k0009_SBCK_170-9b>¶
(頃又州束五里有高村陂州西五/里有石牙陂五十里有抱里陂)都陂(在崖州東/北十餘里)¶
(水源自北黎山出流至落/機村築陂灌田千餘頃)度靈塘(在瓊山縣南宋/河渠志開寶八)¶
(年知瓊州李易上言州南五里有度靈塘/開修渠堰溉水田二百餘頃居民賴之)祥塘(在/澄)¶
(邁縣東十里水自那夾村石澗流出達東水港宋/時鄉人於此築隄堰水溉田又龍塘在縣南七十)¶
(里祿海村相傳舊有龍現於/此水常青綠里人引以溉田)烏陂塘(在樂㑹縣南/十里水源自)¶
(萬州界陵流山來注而成塘鄉人築隄為堰溉田/千畝相近有龍潢塘周圍皆山滙為巨浸又龍塘)¶
(在縣西北周二百丈旁/有石窟水泉溢出不竭)熱水塘(在崖州北三里周/二十步水四時常)¶
(熱)衍豐渠(在萬州南十里元至正間從小南山/大溪之前引水東北合大溪入海)吳¶
　　　家溝(在萬州東南二里導祿保扶溪水入父索溪/漑田又甜蜜溝在州南三里導南渡溪水灌)¶
(田流入/山加溪)南北溝(在崖州城南接城北明正德十四/年知州陳堯恩鑿二溝於南北溪)¶
<pb:KR2k0009_SBCK_170-10a>¶
<pb:KR2k0009_SBCK_170-11a>¶
(曰通濟曰定邊曰班師洪武中/命有司歳以三月九日&KR0021;焉)毘耶神祠(在臨高/縣西北)¶
(毘耶山歳以八月/十六日白牲致&KR0021;)東坡祠(在儋州東二/里祀宋蘇軾)五賢祠(在/崖)¶
(州西門外祀唐李德&KR0073;宋趙/鼎胡銓元王士熙明王倬)伏波廟(有二一在瓊/山縣東龍&KR0302;)¶
(村一在澄邁縣東門外輟耕錄瓊州一水南北有/兩伏波廟嘗考之史記及後漢書葢漢元鼎五年)¶
(衛尉路博德為伏波將軍出桂林/下滙水不特馬援為伏波將軍也)南宫廟(在瓊山/縣東南)¶
(輿地紀勝在瓊州東南二里祝融神/也瓊人祀之甚嚴今俗呼火雷廟)天妃廟(在瓊/山縣)¶
(北十里/海口)誠敬夫人廟(在儋州治南夫人洗氏隋高/涼太守馮寶妻有功嶺南事)¶
(詳高/州府)峻靈王廟(在昌化縣北峻靈/山宋蘇軾撰廟碑)海口廟(在崖州/南輿地)¶
(紀勝去城五里乃郡人陳縣丞革祠堂因討黎/人為流矢所中而死屢有靈跡商人繪像祀之)¶
　︹寺觀︺普明寺(在瓊山縣城南元文宗末登極時嘗居/此後建為大興龍普明禪寺學士虞集)¶
<pb:KR2k0009_SBCK_170-11b>¶
(記)永慶寺(在澄邁縣東/宋熙寕中建)永興寺(在臨高縣西/宋元豐中建)天安¶
　　寺(有三一在瓊山縣北一里舊名天南寺宋建元/初更名一在萬州西一在崖州城西俗名銅佛)¶
(寺)三清觀(在瓊山縣北宋名/天瓊觀元改今名)三山庵(在瓊山縣東/五十里内有)¶
(通惠泉輿地紀勝昔東坡經此僧/惟德以水餉焉味&KR0011;惠山因名)¶
　︹名宦︺︹漢︺孫豹(會稽人父聿珠崖太守武帝末為蠻所/殺豹合率善人攻蠻破之討擊餘黨連)¶
(年乃平詔即以豹/為太守威政大行)僮尹(丹陽人舉孝廉為郎元鼎/中拜儋耳太守戒飭官吏)¶
(母貪珍賂勸諭其民毋鏤面頰以/自别於雕題之俗自是蠻風日變)︹三國︺︹呉︺陸凱(吳/人)¶
(赤烏中除儋耳太守/討朱崖斬&KR0023;有功)聶友(豫章人初為郡功曹孫/權將圖朱崖諸葛恪薦)¶
(為太守詔加將軍與陸凱/同往既奏捷留友治之)︹唐︺王義方(漣水人貞觀/中貶吉安丞)¶
(吉安介蠻夷梗悍不馴義方召首領稍選生徒為/開陳經晝行釋奠禮清歌吹籥登降雍容蠻人悅)¶
<pb:KR2k0009_SBCK_170-12a>¶
(順)︹宋︺李崇矩(上黨人太平興國閒授瓊崖儋萬都/巡檢麾下軍士憚行崇矩盡出己財)¶
(數百萬分給之衆皆感悅時黎賊擾/動崇矩單騎抵峒撫慰遂悉懷附)周(海陵人/淳&KR0265;閒)¶
(知吉陽軍寛平御下招諭/生黎歸化者五十餘峒)顔戣(籍未詳嘉定中出/守瓊州免役之法)¶
(獨不及海外瓊民破家相望崔與之巡朱/崖時議舉行未果戣遂行之民受其賜)紀應炎¶
(遂溪人初試澄邁主簿有置白金米中以饋者立/還之塞海港募民耕田得千餘畝收其粟悉贍諸)¶
(生)︹明︺劉仕貆(安福人洪武中以按察司僉事分司/瓊州州俗獷悍凡上官至輒餽珍貨)¶
(受則喜不受則懼禍投毒蠱殺之故官此者悉為/所汚仕貆廉正自持有惠政雖却其餽而人不忍)¶
(害)温祥卿(長興人洪武中為儋州知州公廉/不擾專務以徳化民州人懷之)李思¶
　　　迪(濟南人洪武中以山西叅政謫瓊山知縣/時方草創諸凡䂓畫舉皆中度政聲大著)王直¶
(泰和人建文初以薦知瓊州府居數年/郡中大治流民來歸者萬三千餘户)徐鑑(宜興/人宣)¶
<pb:KR2k0009_SBCK_170-12b>¶
(德中瓊州知府廉靜愛民性極嚴毅凡郡中所産/中使横索鑑限有司弗與或行部輒遣騎從之終)¶
(不得肆惠政大行/卒於官郡人祀之)趙謙(餘姚人宣德初為瓊山教/諭作瓊臺布學&KR1688;蠻俗翕)¶
(然向化莆田朱紹三山鄭尚賓鳳陽孫仲岳/臨川呉均皆自遠從遊海南由是人文日盛)楊䕶¶
(象州人成化中知臨高縣事至能燭物無遁情訟/非大事遣歸令更思多感悔中止獄無滯囚吏不)¶
(敢需民/一錢)梁儉(泰和人成化中繼楊䕶知臨高縣政/畧相倣三年報政渡海溺焉百姓迎)¶
(喪知失/父母)方向(桐城人宏治中知瓊州府&KR0010;旱徒步/數十里禱雨立應珠池内官横索氏)¶
(財向禁勿與入覲不攜一物登舟/時其僕私市一珠索而投之海)張峻(吉水人嘉/靖中知瓊)¶
(州府時征叛黎數&KR0010;軍糧皆仰/給於瓊峻調度有法民不知兵)林&KR0022;達(福清人隆/慶中為臨)¶
(高典史海賊許萬仔率倭寇攻城&KR0022;達厲兵&KR0018;土/填大橋障水灌之賊乘夜登城親投石殺其驍帥)¶
(賊潰走斬&KR0023;百餘人民/賴保全海瑞為文敘之)李多見(仙遊人萬厯間知/瓊州府黎馬屎亂)¶
<pb:KR2k0009_SBCK_170-13a>¶
(討禽首惡立水會所設兵守御歸時圖書數篋父/老贈金不受北渡至海安篋中檢得沉香立焚之)¶
(士民為建/燬香亭)賀沚(廬陵人萬厯閒知文昌縣專尚德/化嘗倣古常平儲穀以賑饑開玉)¶
(陽書院與諸生講學升蘇/州同知去士民泣送之)李紹賢(清江人萬厯初/知萬州居官廉)¶
(靜斷獄多所平/反海瑞嘗稱之)瞿罕(黄梅人崇禎中以徴辟起知/崖州故例崖黎月供官米三)¶
(十石罕曰國家祿糈何為具詳罷之時閩人林八/等結崖洞黎作亂罕密授計於樂羅民邢廣裔襲)¶
(殺之/賊平)¶
　︹本朝︺何澄(真定人順治進士十一年知瓊州府時當/兵燹瘡痍未復力為休養峝黎竊發澄領)¶
(兵進討黎受約束尋内擢兵科/給事中郡人思之卒祀名宦)李宏名(仁和舉人/順治十二)¶
(年令定安廉靜慈惠實心愛民申請豁免/荒蕪田糧民甚德之立祠祀焉卒祀名宦)劉承謨¶
(&KR0198;陽人順治中知臨高縣海寇陷城不屈/死贈廣東按察司僉事/賜&KR0021;葬)梅欽(宣/城)¶
<pb:KR2k0009_SBCK_170-13b>¶
(人順治十二年知崖州康熙元年請豁荒米軍/屯未各千餘石流亡來歸在任七年咸多惠政)張¶
　　　萬言(奉天監生康熙二十六年知瓊州府潔已愛/民尤善教養&KR0010;旱發倉賑飢民懷其惠四十)¶
(五年祀/名宦)賈棠(河間貢生康熙三十七年知瓊州府/正已率屬決訟如流置義田以濟&KR0012;)¶
(貧修橋梁以便行旅尋擢本省/鹽法道郡民思之卒祀名宦)林文英(侯官人康/熙進士五)¶
(十四年知瓊州府革陋規清夙&KR0102;瓊隔海南士子/艱於應試文英輒捐俸金買舟以濟瓊士感之卒)¶
(祀名/宦)俞參陞(山陰人康熙二十一年令澄邁/建學養士聽訟和平卒祀名宦)陶元¶
　　　淳(常熟人康熙三十三年令昌化邑再罹兵燹冊/籍燬奸民隱佔貧弱逃亡元淳力行清丈定為)¶
(科則民復業者千餘家卒於官著有南/崖集四卷皆在官時為民請命所作)張光祖(厯/城)¶
(人康熙三十八年知萬州加意撫循民鮮逋賦萬/多陂塘洪口陂深陂為利最大光祖䟽濬潤田數)¶
(千頃&KR0010;凶無/虞卒祀名宦)徐濬(漢軍正黄旗人康&KR0265;五十一年/知萬州時當兵燹之後多横徴)¶
<pb:KR2k0009_SBCK_170-14a>¶
(濫派濬悉革之修橋梁以利民行仿/荒政以備災旱民甚德之卒祀名宦)楊廷(潮州人/瓊鎮左)¶
(營千總隨征逆賊/王之銑力戰陣亡)¶
　︹人物︺︹宋︺姜唐佐(字公弼瓊山人從蘇軾學軾重其才/崇寕初以鄉薦隨計過汝陽蘇軾亦)¶
(稱其氣和而言邁/有中州士人之風)王霄(字霞舉儋州人年七十餘/始應貢辟雍三年歸遂不)¶
(出李光以宿學稱之年至/九十六衆推為鄉先生)陳應元(字景仁瓊山人/七&KR0010;能屬文登)¶
(紹定進士初尉徐聞厯宜倫令尋改番禺李昴英/徐清叟童槐李曾伯交章薦之辟倅雷州攝儋州)¶
(所至有聲學行/政事為瓊士最)謝明(瓊山人宋末與謝富冉安國/黃之傑並從安撫趙與珞拒)¶
(元兵於白沙口/被執不屈而死)︹元︺蔡徴(字希元居萬宣後遷瓊山/通經史善文辭先攝郡學)¶
(元末兵起遂歸隱/纂瓊海方輿志)︹明︺莫宣寶(定安人元末文昌賊/陳子瑚猖獗宣寶率)¶
(鄉兵併力戰守合境以全洪武初詔書奬諭八年/永嘉侯朱亮祖征五指山宣寳建議開十字路㑹)¶
<pb:KR2k0009_SBCK_170-14b>¶
(黎賊&KR0723;出&KR0108;臂敵之中流/夭卒太祖嘉之勅祀鄉賢)張騰鸞(崖州人共武初/父爲海寇所擄)¶
(騰鸞率鄉勇奪之/手刃數賊竟遇害)唐誼方(名遜以字行瓊山人篤/學力行元末累辟不就)¶
(洪武初舉經明行修授郡訓導永樂間請老/歸時年九十門有祖植古榕鄉里稱榕樹公)林茂¶
　　　森(字良才臨高人少&KR0012;事母孝甘貧力學永樂中/以舉人選武宣教諭勤於課士後以母老辭歸)¶
(著有方輿儒/林一覽行世)唐舟(字汝濟瓊山人永樂進士知新/建縣治尚簡易洪熙中爲監察)¶
(御史䟽論内侍陷黄本固等數事風節凜然舟心/事光明與人無纎毫畛域敭厯中外餘三十年家)¶
(無擔石儲年八十/二卒鄉議高之)邢宥(字克寛文昌人正統中進/士擢監察御史景泰初治)¶
(王振黨獄督運通州糧以實宣府有能聲出按福/建遼東河南風裁皆震一時厯台州蘇州知府當)¶
(官廉介後以僉都御史巡撫應天兼理兩浙鹽政/考察屬吏奏黜不職者七十餘人居數&KR0010;引疾歸)¶
　　　榮瑄(瓊山人天順初與兄琇扶母避賊將見&KR0023;琇/謂瑄曰並死無益吾以死衛母汝急去瑄從)¶
<pb:KR2k0009_SBCK_170-15a>¶
(之賊將殺其母琇曰貰吾母願相從遂陷賊中後/琇為官軍所執&KR0005;刑瑄趨至曰兄以母故陷賊今)¶
(母老恃兄為命/願代死遂見殺)薛遠(字繼遠瓊山人正統中進士/以户部郎覈逋南畿督儲大)¶
(同並著能聲以工部侍郎塞開封決河且行賑恤/改户部督兩廣兵餉成化中為南京兵部尚書汪)¶
(直諷言官/劾之罷去)王佐(字汝學臨高人正統中舉人成化/初授高州府同知改邵武臨江二)¶
(府同知所至清廉慈愛始終如一佐自少至老手/不釋卷所著有雞肋集經籍目畧原教篇瓊臺外)¶
(紀庚申錄/珠崖錄)邱濬(字仲深瓊山人景泰進士授編修/時南海衛官軍苦遠調天順七年)¶
(濬奏請專防海黎賊寇帝嘉納之成化二年晉侍/講與修英宗實錄或謂于謙誅死當著其異謀濬)¶
(曰己巳之變微少保國事不知所終武臣挾怨誣/之安可徇也衆乃止厯晉禮部侍郎掌國子監祭)¶
(酒撰大學衍義&KR0024;一百六十卷孝宗立表上之晉/禮部尚書宏治四年晉文淵閣大學士叅預機務)¶
(上疏詩革&KR0102;政年七十餘卒於官贈太傳謚文莊/濬博極羣書尤&KR0044;典故性剛直與入論政必反覆)¶
<pb:KR2k0009_SBCK_170-15b>¶
(辨難生平痛抑詭行之士黨論朱子家禮最得崇/本敦實之意作朱子學的二十篇入仕四十餘年)¶
(家無贏餘正德/中賜祠於鄉)陳實(字秀卿瓊山人宏治中進士/劉瑾用事家居數年瑾敗起)¶
(南京江西道御史劾罷採珠内侍趙蘭改北/御史出按徽寕諸郡厯常州知府所至有聲)韓俊¶
(字克彰文昌人宏治進士為刑部員外郎以忤劉/瑾歸瑾誅起官遷刑部郎中河南副使以廉能為)¶
(天下/第一)馮容(字有孚瓊山人宏治中進士授戸部主/事官軍討待蚺蛇久不克容厯陳致變)¶
(之由請用土官已廢者攻之劉大夏奏行其䇿正/德中勘涇王莊地清還二千七百餘頃後改御史)¶
(以事忤劉瑾為/所誣自經死)林士元(字舜卿瓊山人正德中進/士授行入冊封唐藩却餽)¶
(金六十鎰擢南京戸科給事中劾光祿少卿史俊/都御史汪鋐併内外不職者數十人仕路一清先)¶
(後陳時務數十疏皆極剴切擢湖廣副使/轉廣西叅政浙江按察司以憂歸遂不起)鍾芳(字/仲)¶
(實崖州人改籍瓊山正德中進士由編修謫寕國/推官遷漳州同知有政績厯部郎為浙江提學副)¶
<pb:KR2k0009_SBCK_170-16a>¶
(使崇尚名檢士風為之一變轉廣西叅政諭降討/叛屢著軍功再轉江西布政擢南太常卿晉兵部)¶
(侍郎改户部㑹南都太廟災疏請修省多剴切語/俄請致仕家居十餘年有干以私者謝曰吾豈晚)¶
(而改節哉芳學至精極博著有學易疑議春秋集/要皇極經世圖贊古今紀要崖志畧及詩文二十)¶
(卷)唐胄(字平侯瓊山人宏治中進士授户部主事/䟽請罷蘇州織造内臣厯官雲南副使提)¶
(督南贛巡撫山東所至有聲進户部左侍郎世宗/欲討南安胄極言用兵非計其後卒撫定之郭勛)¶
(怙寵為其祖英請配享太廟胄疏爭不聽世宗欲/以興獻皇祀明堂配上帝胄又力言不可坐削籍)¶
(歸胄耿介有器識立廟執義不撓海南推/為冠冕子穆嘉靖中進士官禮部員外郎)王宏誨¶
(字紹傳定安人喜靖進士選庶吉士海瑞以直諫/被逮宏誨極力調䕶及張居正用事宏誨作火樹)¶
(篇春雪歌諷之累升至南京禮部尚書上/䟽請建儲朝講等六事因病乞休致仕)王盤(瓊/山)¶
(人隆慶中其母為賊所擄盤多方丐資以贖僅得/免賊繼至責如前盤無以應願己死易母賊怒兩)¶
<pb:KR2k0009_SBCK_170-16b>¶
(殺/之)海瑞(字汝賢瓊山人生四&KR0010;而&KR0012;母謝氏夫志/教之嘉靖已酉舉於鄉計偕伏闕上平黎)¶
(策授南平教諭謁上官以師儒禮抗見遷知淳安/縣轉判興國尋擢户部主事時世宗久不視朝瑞)¶
(抗疏直陳數千言世宗怒甚擲其章於地下獄論/死移宗立復官改兵部旋晉大理丞擢僉都御史)¶
(巡撫應天豪强貪墨望風戢翼吳淞江暨白茆港/河道久淤瑞身乘小舟督畚鍤剋日疏濬不期月)¶
(告成賑活饑民數十萬户清丈三呉田悉奪豪右/受獻者還之民遂搆蜚語解官里居十五年至萬)¶
(厯乙酉起南僉都晉右都御史掌南院議革諸司/穴役穴費以身矯物百吏震肅卒於任贈太子少)¶
(保諡忠介自號剛峯/天下稱剛峯先生)梁雲龍(字㑹可瓊山人萬厯/中進士授兵部主事)¶
(厯任副使兵備莊浪中蜚語解職尋敘前後邊功/復官進布政使升湖廣巡撫卒官子思泰天啟中)¶
(副榜為貴陽同知督銄/征黔寇死難諡忠烈)¶
　︹本朝︺林運鑑(文昌人康熙舉人任高安知縣躬親勸/稼建文昌閣集諸士誦讀置田為膏火)¶
<pb:KR2k0009_SBCK_170-17a>¶
(禁溺女置義塜卒於任祀名/宦康熙五十四年復祀鄉賢)王宗佑(樂㑹舉人康/熙二十四年)¶
(令温江旱則築江安堰澇則浚楊柳渡民飫/其利乞休後閉户著書學者宗之卒祀鄉賢)鄭存¶
　　　禮(瓊山人性至孝母病篤禱以身代父老齒脱嚼/飯送咽居喪廬墓三年友愛兩兄撫養&KR0012;姪雍)¶
(正十二年/旌祀忠義祠)莫謩(定安舉人知灤州明於決獄民/無遁情士風振興奸宄斂跡居)¶
(家恤貧睦族殁後灤/州士民請祀名宦)林朱密(瓊山人少&KR0012;事母至/孝居鄉塾得肉必歸)¶
(奉母居喪廬墓三年/乾隆中祀忠義祠)呉位和(瓊山&KR0278;貢任博羅訓/導二&KR0010;喪母哀毁過)¶
(成人及長侍父暨繼母疾衣不解帶居喪先後廬/墓六年&KR0010;飢使子槖千金市榖以備施賑乾隆五)¶
(十三年以/孝子/旌)張日珉(文昌人乾隆進士令宜良政尚/簡易捐俸開張子溝於北屯四)¶
(十餘里灌溉陸涼路南宜良三州縣調新平治如/宜良告養歸居父喪廬墓一年卒宜良新平俱祀)¶
(名/宦)王一聖(臨高人少&KR0012;事母至孝與弟/一賢相勵以善祀孝弟祠)林春榮(陵/水)¶
<pb:KR2k0009_SBCK_170-17b>¶
(人孝事父母自少至老不/離滕乾隆十七年舉孝子)¶
　︹流寓︺︹唐︺李德裕(趙都人宣宗朝白敏中排之累貶崖/州司户次年卒懿宗朝復贈左㒒射)¶
　　︹宋︺蘇軾(眉山人紹聖間連貶瓊州别駕居昌化軍/僦官房有司不可乃寓城東天慶觀結屋)¶
(以居儋人運甓畚土助之獨與幼子過/著書為樂時時從父老遊若將終身)任伯雨(眉/山)¶
(人徽崇朝居諫省半嵗所上一百八/疏黨禍作屢徙昌化軍三年釋歸)曲端(鎮戎人/建炎中)¶
(烏珠窺江淮張浚議出師端曰宜訓兵秣馬俟之/浚不悦罷端兵柄再謫海州團練使萬州安置)¶
(烏珠舊作兀/术今改正)趙鼎(聞喜人以故相謫吉陽軍王年/潛居深處門人故吏不敢通問)¶
(惟廣西帥張宗元時餽醪米秦檜聞之命本軍月/具存亡狀鼎乃自書墓中石記鄉里及除拜&KR0010;月)¶
(又書銘旌云身騎箕尾歸天上/&KR0148;作山河壯本朝遂不食死)李光(上虞人紹興/中以叅知政)¶
(事斥泰檜懷姦誤國連謫瓊州安置居八年移昌/化軍怡然自適年逾八十精力不衰亭臺扁詠多)¶
<pb:KR2k0009_SBCK_170-18a>¶
(出其/手)胡銓(廬陵人紹興中以樞密院編修疏請斬/秦檜王倫編管新州後新州守張棣訐)¶
(銓與客倡酬謗訕再謫吉陽/軍二十六年秦檜死乃得歸)¶
　　︹列女︺︹漢︺珠崖二義(珠崖令後妻及前妻女也女名初/年十三繼母連大珠以為繫臂令)¶
(死送喪還法内珠入關者死繼母棄之九&KR0010;兒取/置鏡奩中皆不知也及關候索得珠問誰當坐初)¶
(曰初心惜之夫/妾當坐關吏執/人不知也母亦曰此珠妾之繫臂/筆書不能就乃曰母子有義知此)¶
(坐之不忍後乃/知九&KR0010;兒内焉)︹唐︺符鳳妻(字玉英鳯以罪徙儋州/至南海為獠賊所殺劫)¶
(玉英英乃紿賊請更衣有頃盛服立/於舟罵曰受賊辱不知死自沈於海)︹元︺林友仁母¶
　　　李氏(瓊山人年二/副阿喇表其/十五而寡守節泰定中海北憲/門/阿喇舊作阿刺今譯改)¶
　　　唐柏壽女五妹(瓊山人至正中陳之瑚亂與其/妹俱被執語妹曰我必不免於/從/辱)¶
(汝幼尚可求生乃紿賊曰家破親亡何所歸將/焉用縳賊然之釋其繫即投江死時年十八)陳¶
<pb:KR2k0009_SBCK_170-18b>¶
　　　道安妻林氏(文昌人至正十四年陳之瑚殺道/安林&KR1601;其夫遂噉土哽咽而絶)韓¶
　　　良可二女(其先相州人宋魏公琦之後子孫有宦/於瓊者為文昌人良可長女年十八次)¶
(女年十六至正二十一年賊攻韓氏寨諸兄皆力/戰死母遇害二女&KR0157;手投江而死蔡徴為之傳贊)¶
　　　︹明︺賈岳妻程氏(瓊山人前所鎮撫凱之女洪武中/歸岳四年而岳病篤程嚙指血誓)¶
(以同死及岳卒程親視舍殮夜沐浴/整衣自縊年二十一解縉為作傳)馮那有妻王¶
　　　氏(澄邁人嘉靖四十四年海寇至境其/夫與衆拒之為賊所殺氏縊以殉)林維翰妻¶
　　　陳氏(儋州人嘉靖中維翰赴省試卒氏聞畫夜號/慟比喪還自縊死時年十九同邑林任重妻)¶
(范氏夫亡守節隆慶中為/叛兵劫去奮罵不辱被殺)謝應昇妻韓氏(瓊山人/年二十)¶
(為海寇曽一本所擄罵賊遇害同邑許撝謙妻陶/氏陶舜卿女金孃均於隆慶中倭陷海口被掠不)¶
(屈/死)林有原妻李氏(澄邁人萬厯中為海賊所擄/厲聲罵賊令速殺竟被刃死)陳¶
<pb:KR2k0009_SBCK_170-19a>¶
　　　瑛妻程氏(定安人年二十喪夫舉遺腹于託乳保/撫之慨然曰夫有子矣與其後死而失)¶
(節不如同穴之/爲愈遂自縊死)林繼統女淑温(文昌人年十六受/瓊山沈魴聘魴死)¶
(女易服守志會海寇掠其家挾至海脅之不從碎/首而死同邑王高賓妻華氏萬厯二年與其女並)¶
(爲海寇林鳳所執堅不屈母女俱被殺又韓文濬/妻呉氏爲海寇許萬載所執觸石而死賊怒碎其)¶
(屍)黎天注妻邢氏(文昌人天注凡天池&KR0018;官租府/差潘六符宗達持郡符行拘值)¶
(天池天注皆他往六等窺邢姿拘之去至東坑投/宿氏以衣易油明燈達曙六等不敢近次日至宗)¶
(達家夜逼之氏厲聲叱罵六懼去氏遂自縊事聞/旌表置六等於法同邑李七孃許字瓊山黄氏盜)¶
(劫其家被執義不受辱齧舌求死賊知不可犯散/去憤被賊執遂自縊又呉氏傑妻林氏歸始三月)¶
(夫死父母以家貧欲/奪其志氏自縊以殉)彭裕妻馮氏(㑹同人夫卒/自縊以殉)黎¶
　　　&KR0022;佐妻王氏(樂會人夫溺死於流馬渡氏往投/水殉之知縣劉叔鼇爲勒旌烈碑)許¶
<pb:KR2k0009_SBCK_170-19b>¶
　　　希曾妻李氏(臨高人擄於賊抱柱大罵被殺馮啟/妻楊氏為賊所擄楊方負幼子賊先)¶
(殺其子以脅之卒不屈死又謝某妻韓氏歸母家/遭寇劫紿賊返其母與子當相從賊信之母及子)¶
(行後自投於海後其家夢氏持繖行海畔/次日求之果於破繖下&KR0023;屍顔色如生)温瀾妻¶
　　　陳氏(昌化人百户榮女符蚺蛇作亂陳與三子一/女俱被執厲聲罵賊曰我名家婦女豈受汚)¶
(犬豕奪刀先殺其女遂自刎時同邑張氏與夫孫/廣學俱被掠賊欲置張他所張正色曰即死吾夫)¶
(婦惟一處死賊殺其夫/張罵不絶口亦被殺)張鵬翼妻史氏(萬州人夫/殁粤西喪)¶
(歸氏自縊柩旁同邑紀欽明妻陳/氏夫死自縊鄉人哀而合葬之)¶
　　︹本朝︺王紹寰妻黄氏(澄邁人順治十一年為黎寇所/掠不屈被&KR0439;同邑吳奮洙妻李)¶
(氏年二十黎寇執之力拒遇唐李是揖妻/呉氏年二十二被賊掠至陽橋入河死)王昌言¶
　　　妻陳氏(定安人順治六年昌言以&KR0315;生從師擊賊/陣亡舉家為擄陳紿賊釋其姑及子度己)¶
<pb:KR2k0009_SBCK_170-20a>¶
(去逺罵/賊死)邢光楊妻林氏(文昌人年二十而寡遺&KR0012;/甫二&KR0010;撫之成立順治九)¶
(年潘賊行劫執之殺/其子林罵賊遇害)王家輪妻楊氏(㑹同人夫亡/守節順治十)¶
(六年/旌)蕭士彦妻慕容氏(崖州人年十八夫死截髮/自誓撫&KR0012;子成立順治十)¶
(四年/旌)呉蔭昌妻高氏(瓊山人夫亡守節同邑陳應/熊妻李氏並康熙年間/旌)¶
　　邱紹蘭妻王氏(澄邁人康熙十九年海賊掠鄉被/執逼之不從遇害同時曽相國妻)¶
(陳氏亦遇/賊抗節死)莫伊妻王氏(定安人夫亡守節康/熙六十一年/旌)程演¶
　　妻韋氏(定安人為黎所擄厲聲大罵/遇害屍&KR0064;三日顔色如生)林家垍妻張¶
　　氏(文昌人夫亡守節康熙四十七年/邑雲志颺妻陳氏康熙五十八年/旌同/旌)許定¶
　　斌妻雲氏(文昌人康熙十二年/為海賊所掠投海死)王家瑛聘妻陳氏¶
(臨高人家瑛殁陳縞素/往持夫所遺衣不食死)周國璽妻葉氏(瓊山人夫/亡守節雍)¶
<pb:KR2k0009_SBCK_170-20b>¶
(正七年/旌同邑馮兆英妻王氏洪嘉素妻黄氏/周乘穹妻潘氏陳今興妻吳氏陳宏綽妻鄭氏許)¶
(世華妻馮氏均/雍正間/旌)莫斯始妻張氏(定安人夫亡守節/雍正五年/旌同)¶
(邑王琨妻蔡氏莫昭斗妻陳氏黄和鳴妻莫氏/莫沂妻劉氏林挺松妻梁氏均雍正年間/旌)陳¶
　　　天相妻邱氏(文昌人夫亡守節/雍正元年/旌)符旺妻賴氏(文昌/人旺)¶
(死一慟/而絶)黄獻珪妻楊氏(樂會人夫亡守節同邑何/龍焜妻陳氏並雍正六年)¶
(旌)陳鴻謨妻符氏(瓊山人夫亡守節乾隆二年/旌同邑呉毓奎妻伍氏陳燫妻)¶
(王氏陳宏藝妻曾氏馮偉運妻呉氏呉有要妻陳/氏楊朝選妻劉氏黄元先妻陳氏陳&KR0022;祚妻劉氏)¶
(陳毓英妻周氏羅輝斗妻黄氏吳世卿妻蔡氏梁/啟學妻王氏黄為弼妻呉氏黄瑞妻陸氏馮潤妻)¶
(陳氏王君極妻陳氏林茂妻唐氏吳文淑妻陳氏/蒙維燦妻鄭氏郭瓊泰妻林氏杜鍾麟妻李氏玉)¶
(麟妻張氏杜常輝妻游氏梁萬&KR0022;妻王氏王元輔/妻潘氏貞女周建賢聘妻盧氏烈女林文學聘妻)¶
<pb:KR2k0009_SBCK_170-21a>¶
(王氏均乾隆/年間/旌)李遇天妻蘇氏(澄邁人夫亡守節乾/隆三年/旌同邑陸)¶
(挺秀妻徐氏王大猷妻某氏王國勝妻姜氏陳士/輝妻邱氏李遇妻王氏李潤新妻蔡氏李材俊妻)¶
(陳氏王之寶妻莫氏/均乾隆年間/旌)莫賢模妻周氏(定安人夫亡/守節乾隆七)¶
(年/旌同邑黄鑑妻吳氏黄鏞妻王氏黄&KR2462;妻許/氏黄正基妻陳氏莫豫魁妻王氏王守正妻鄧氏)¶
(王霽妻程氏莫令模妻邱氏莫崇勲妻陳氏張奇/勲妻呉氏呉運濟妻王氏陳廷鈺妻莫氏莫綬章)¶
(妻邢氏莫震元妻周氏邱懋先妻方氏洪綱妻王/氏莫阮妻周氏黄鋐妻許氏均乾隆年間/旌)¶
　　　陳志賢女(文昌人年及笄未字遇强暴不從捐軀/明志乾陸四年/旌同邑節婦蔡宏俊)¶
(妻符氏林淮仁妻王氏潘箕命妻葉氏鄧昌林妻/韓氏張柄瑛妻邢氏張洪祐妻許氏何文偉妻馮)¶
(氏范京科妻林氏貞女韓淑騰/聘妻葉氏均乾隆年間/旌)馮瑜妻王氏(會同/人夫)¶
(亡守節乾隆五年/旌同邑黎敷妻王氏符業銘/妻王氏李楊源妻林氏王巂成妻李氏王晉涖妻)¶
<pb:KR2k0009_SBCK_170-21b>¶
(何氏何嗣菼妻張氏梁九華妻林氏/馮斯烻妻施氏均乾隆年間/旌)翁琳妻蔡氏¶
(樂會人夫亡守節乾隆十二年/旌同邑王宏才/妻黎氏王演妻何氏王殿龍妻馮氏陳宗舜妻黄)¶
(氏均乾隆/年間/旌)馮廷選妻李氏(臨高人夫亡守節乾隆/三年/旌同邑王峻極)¶
(妻符氏林耀峩妻王氏呉廷甲妻陳氏薛振/龍妻李氏子彦士妻王氏均乾隆年間/旌)黄甲¶
　　林妻羊氏(儋州人夫亡守節乾隆三十六年/旌/同州薛國偉妻羊氏梁國頤妻何氏沈)¶
(培妻胡氏沈鏞妻王氏邢登/第妻蔡氏均乾隆年間/旌)楊士紱聘妻陳氏(萬/州)¶
(人未嫁夫亡守節/乾隆六十年/旌)顔德備妻陳氏(陵水人夫亡守/節乾隆三十六)¶
(年/旌)陳克書妻裴氏(崖州人夫亡守節乾/隆二十一年/旌)王鈞妻¶
　　鄭氏(瓊山人夫亡守節嘉慶三年/旌同邑王緯/章妻符氏馮漵妻雲氏馮棟妻雲氏馮枚妻)¶
(韓氏呉琮妾謝氏呉典繼妻徐氏許子恭妻吕氏/陳以安妻王氏曾魁文妻郭氏貞女林其文聘妻)¶
<pb:KR2k0009_SBCK_170-22a>¶
(謝氏鄺瀧功聘妻陳/氏均嘉慶年間/旌)王夑妻呉氏(澄邁人夫亡守/節嘉慶元年)¶
(旌同邑曾楷妻辜氏陳學藩繼妻鄭氏王立中妻/林氏王徳昭妻呉氏纙元升妻馮氏李巨材妻唐)¶
(氏烈婦陳某妻魏氏邱某/妻李氏均嘉慶年間/旌)張元峻妻黄氏(定安人/夫亡守)¶
(節嘉慶五年/旌同邑莫紹/宗妻葉氏二十五年/旌)于炎妻邢氏(文昌人/夫亡守)¶
(節嘉慶十六年/旌同邑韓明中妻雲氏林所堅/妻雲氏貞女符振鏘聘妻陳氏黄任珍聘妻呉氏)¶
(均嘉慶年/間/旌)黄國棟妻王氏(會同人夫亡守節/嘉慶十九年/旌)王廣¶
　　運妻龍氏(樂會人夫亡守節/嘉慶十三年/旌)李應垣聘妻楊氏(萬/州)¶
(人未嫁夫亡守節嘉慶七年/旌同/州節婦卓儒珍妻許氏十三年/旌)林氏女(名苕/黄感)¶
(恩人年十六未字遇强&KR0064;/捐軀嘉慶二十年/旌)¶
　︹仙釋︺︹宋︺白玉蟾(字如晦本葛長庚變姓名世為閩人/以祖任瓊州而生自號海瓊子好飲)¶
<pb:KR2k0009_SBCK_170-22b>¶
(不見其醉博洽羣書作文未嘗起草善&KR0144;隸妙寫/梅竹能入水不溺竟莫知所終所撰有羅浮山志)¶
(並詩集/行於世)¶
　︹土産︺金(唐書地理志瓊州崖州振州儋州萬安州/貢金寰宇記新崖州貢金華金有華采者)銀¶
(唐書地理志崖/州萬安州貢銀)珠(唐書地理志/崖州貢珠)玳瑁(唐書地理志/崖州貢玳瑁)¶
(明統志崖州/又出車渠)蜜蠟(寰宇記/瓊州産)布(唐書地理志振州貢/斑布寰宇記瓊州産)¶
(吉貝/布)鹽(唐書地理志瓊山/義倫寕遠有鹽)木(寰宇記瓊州儋州皆/産蘇木出黎峒明統)¶
(志各州縣俱出土蘇木紅豆木黄楊木/又儋萬崖三州花黎木萬州出烏木)藤(唐書地/理志振)¶
(州貢五色䕨盤寰宇記瓊州産白䕨/儋州産白藤花明統志崖州出藤)檳榔(宋史地/理志瓊)¶
(州/貢)椰子(輿地紀勝樹似擯榔葉如鳳尾吉陽所産/為上明統志諸州縣皆出文昌者為上)¶
　　棋子(寰宇記舊/崖州出)香(寰宇記瓊州出煎沈黄熟等香/儋州産煎沈香出深峒輿地紀)¶
<pb:KR2k0009_SBCK_170-23a>¶
(勝萬安軍出沈香一兩之直與白金等明統志崖/州萬州及瓊山定安臨高等縣出沈香又出黄速)¶
(等/香)海漆(輿地紀勝海南有野花如芍藥土人目為/倒粘子漬以為膠可代柿油東坡名之曰)¶
(海漆明統志/瓊山縣出)瓊枝(輿地紀勝出樂㑹縣海岸明統/志文昌樂會會同三縣出一名)¶
(石花/菜)波羅蜜果(輿地紀勝瓊州出大如/斗剖之若蜜其香滿室)藥(寰宇記/讂州産)¶
(高良姜益智子乾栀皮儋州産高/良姜相思子舊崖州産紫貝葉)¶
<pb:KR2k0009_SBCK_170-23b>¶
¶
　　　　　　　　　　　　　　　　　　　　　　　　協修官(臣)許應藻恭　纂¶
　　　　　　　　　　　　　　　　　　　　　　　　總纂官(臣)廖鴻藻恭覆輯¶
　　　　　　　　　　　　　　　　　　　　　　　　校對官(臣)丁　泰恭　校¶
<pb:KR2k0009_SBCK_170-24a>¶
<pb:KR2k0009_SBCK_170-25a>¶
<pb:KR2k0009_SBCK_170-26a>¶
<pb:KR2k0009_SBCK_170-27a>¶
<pb:KR2k0009_SBCK_170-28a>¶
<pb:KR2k0009_SBCK_170-29a>¶
<pb:KR2k0009_SBCK_170-30a>¶
<pb:KR2k0009_SBCK_170-31a>¶
　　漢為豫章郡南埜縣地(見舊唐書地理志元和志/以始興縣本漢南海地誤)¶
　　三國呉永安六年分置始興縣屬始興郡晉及宋¶
　　齊因之梁天監六年析始興置安遠郡隋平陳郡¶
　　廢大業三年屬南海郡唐武徳四年屬韶州五代¶
　　南漢乾和四年分置雄州宋開寶四年曰南雄州¶
(寰宇記以河北路/有雄州故加南宇)屬廣南東路宣和二年改保昌¶
　　郡元至元十五年改南雄路屬海北廣東道明洪¶
　　武元年改南雄府屬廣東布政使司¶
　本朝因之嘉慶十一年改為南雄直隸州十六年復¶
　　陞為府十七年又改為直隸州領縣一¶
<pb:KR2k0009_SBCK_170-31b>¶
　　始興縣(在州城西一百里東西距一百五十里南/北距二百十里東至本州界八十里西至)¶
(韶州府曲江縣界七十里&KR0047;至韶州府翁源縣界/一百六十里北至本州界五十里東南至江西贛)¶
(州府龍南縣界一百四十里西南至翁源縣界一/百十里東北至本州界八十里西北至仁化縣界)¶
(九十里漢豫章郡南埜縣地三國呉分置始興縣/屬始興郡晉及宋齊因之梁置安遠郡隋平陳郡)¶
(廢屬南海郡唐屬韶州宋開寶四年改屬南雄州/元屬南雄路明屬南雄府/本朝嘉慶十一年改)¶
(府為州屬/南雄州)¶
　︹形勢︺控帶羣蠻&KR0109;㑹百越傑然峙於一隅(宋修/城記)枕楚¶
　　跨越為南北咽喉(通/志)¶
　︹風俗︺俗雜夷夏(宋倅廳/題名記)地雖褊小無異珍之産以來¶
　　四方之民而土性温厚有膏沃之田以為家給之¶
<pb:KR2k0009_SBCK_170-32a>¶
　　具(宋洪勲/修學記)¶
　︹城池︺南雄州城(州治所曰斗城宋皇祐初建外為顧/城元至正中建皆為故城周七百二)¶
(十七丈門五有池保昌舊治在焉明成化五年自/小北門至牛軛潭築土城三百餘丈沿河固以木)¶
(柵謂之新城嘉靖四十三年沿河復築水城今皆/稱為新城廣一千一百三十一丈有奇亦門五無)¶
(池/本朝順治十四年修康熙二十/四年雍正七年乾隆十三年重修)始興縣城(周/三)¶
(百四十八丈門三池周東南西三面明天順中土/築成化間甃甎/本朝順治十五年修康&KR0265;二十)¶
(一年三十八年乾隆十六/年嘉慶二十五年重修)¶
　︹學校︺南雄州學(在州城小東門外宋慶厯中建州學/明洪武元年改府學/本朝康熙十)¶
(年修嘉慶十一年仍改州學十/三年重修入學額數二十九名)始興縣學(在縣治/東宋嘉)¶
(定中建元天厯中遷縣西明萬厯十五年復建舊/址/本朝康熙元年修乾隆十二年重修入學額)¶
<pb:KR2k0009_SBCK_170-32b>¶
(數十/二名)道南書院(在州城西舊有天峰書院明成化/中建凌江書院/本朝康熙五十)¶
(五年建久圯嘉慶二十/年重建併為一改今名)文明書院(在始興縣城内/康&KR0265;五十九年)¶
(建)墨江書院(在始興縣治西康熙三十八年建/按舊志載正學書院在南雄府城義)¶
(倉前明喜靖間建孔林書院在保昌縣東/一百里宋建隆七年建今並廢謹附記)¶
　︹户口︺(原額人丁一萬七千六百有五今滋生男婦大/小共三十三萬二千一百六十一名口又屯民)¶
(男婦共八千/五百七名口)¶
　︹田賦︺(田地山塘共一萬七百四十五頃八十四畝二/分有奇額徴地丁正雜銀三萬七千七十二兩)¶
(六錢五分六釐遇閏加徴銀九百一十七兩三錢/四分九釐米四千一百八十二石二斗八升七合)¶
(二勺屯田共一百四頃四十五畝四分有奇額徵/屯米二千二百五十九石二斗九井七合五匀)¶
　︹山川︺馬鞍山(在州東八十里其/高千仞以形似名)天峯山(在州東八十/里山形陡峻)¶
<pb:KR2k0009_SBCK_170-33a>¶
(高插霄漢山半有洞/曰真仙巖其上有泉)洪崖山(在州東九十里高數/千仞周五十里崖石)¶
(平曠有修竹/茂林之勝)油山(在州東一百二十里山有小穴/出油居人取以為利後嫌穴小)¶
(鑿之油遂絶上有龍潭歲旱禱雨/輒驗相近有象山後有羅漢山)青嶂山(在州東/南四十)¶
(里高約百丈狀如展屏松檜森蔚/瀑布潺湲山半有古寺唐時建)蓮塘山(在州東/南八十)¶
(里下有蓮/池今堙)龜湖山(輿地紀勝在州東南八十里上/有滴水瀦為小湖舊云有二龜)¶
(游泳其/中故名)馮大山(在州東南一百五十里形勢/高聳山頂寛平可容千人)金馬¶
　　　山(在州南二里狀如馬背一/名赤馬山又名府案山)三峯山(在州西南四/十里有文秀)¶
(瑞龍瑞/雲三峯)巾山(寰宇通志在州北三十里端正如巾/凌江水繞其西麓其東有威鳳崗高)¶
(八十餘丈與/大庾嶺相接)九姑山(在始興縣東六十里卓立如/筆自梅嶺分派至此下有九)¶
(姑/廟)機山(在始興縣南十里一名玲瓏巖方輿勝覽/石峯平地拔立有石室虚曠葛仙嘗煉丹)¶
<pb:KR2k0009_SBCK_170-33b>¶
(於此荆州記機山東有兩巖相向如鴟尾石室數/十所經過皆聞有絲竹金石之聲舊志山&KR0020;盤鬱)¶
(巖洞甚多下三巖曰半月天光觀音上三巖曰獅/象玉龍通天又有草名疏璃莖如香芹食可止風)¶
　　筆架山(在始興縣南二十五里/三峯奇秀中峯尤尖聳)謝公山(在始興縣/南三十里)¶
(峯巒秀拔視諸山獨高相近有白牛山在筆架之/西為邑前嶂五峯突兀亦名五魁山腰有龍池池)¶
(上有石壇/産異竹)玉山(在始興縣南一百里/昔有人嘗&KR0023;璞於此)桂山(在始興/縣西南)¶
(一百里陵阜屈曲桂木/叢發人多以為藥故名)獅石山(在始興縣西五里/為縣水口第一山)¶
(其前為/球山)天馬山(在始興縣西十五/里高三十餘丈)九鳳山(在始興/縣西方)¶
(輿勝覽天柱峯在縣西二十里峭秀奇拔無支峯/贅阜屹然撐天梁天監中九鳳翔集故又名九鳯)¶
(山)丹鳳山(在始興縣西北五里輿地紀勝梁/天監中有九鳳飛一鳳翔此故名)大庾¶
　　嶺(在州北漢書元鼎中越相吕嘉反破將軍韓千/秋於石門函封送漢節於塞上後漢書郡國志)¶
<pb:KR2k0009_SBCK_170-34a>¶
(南埜縣有臺嶺輿地志臺嶺即塞上今名大庾水/經注連水出南康縣涼熱山山即大庾嶺五嶺之)¶
(最東故曰東嶠唐張九齡開路記初嶺東廢路人/苦峻極開元四載使左拾遺張九齡相其山谷之)¶
(宜革其攀險之故歲已農隙人斯子來役匪踰時/成者不日轉輸不以告勞高深爲之失險元和志)¶
(大庾縣在始興縣東北一百七十二里從此至水/道所極越之北疆也嶺本名塞上漢伐南越有監)¶
(軍姓庾城於此地故名高一百三十丈又曰大庾/嶺在湞昌縣北五十六里白氏六帖大庾多梅南)¶
(枝既落北枝始開輿地紀勝大庾嶺去保昌縣八/十里又引劉嗣之南康記云庾嶺多梅亦曰梅嶺)¶
(高一千三百五十丈唐張九齡奉詔開鑿至嘉祐/中造甎甃砌成路/按諸說則古之大庾嶺應在)¶
(今縣西北近江西崇義縣界今所謂大庾嶺即水/經注東溪所出之石閻山九齡所謂嶺東廢路也)¶
(其曰梅嶺祇以多梅之故或謂以梅鋗得名殆未/足據又縣志有小庾嶺在大庾嶺東南四十里)¶
　　　塔嶺(在始興縣西十里爲縣水口第二山其北有/犀牛嘴山去縣二十里江口之所謂&KR0158;龍山)¶
<pb:KR2k0009_SBCK_170-34b>¶
(也)龍王巖(在州東一/百餘里)楊厯巖(在州西北二十里山/嶺方廣百餘丈奇峯)¶
(環繞飛泉瀉空相傳漢時/樓船將軍楊僕經此故名)鐘鼔巖(在州東北八十/五里中有二石)¶
(叩之分作/鐘鼓聲)仙女巖(一名闞象山在州東北一百里/輿地紀勝中有二仙像相傳秦)¶
(時二女子於/此得道飛仙)珠龍巖(在始興縣東十五里/春夏瀑布如垂玉龍)南石巖¶
(一名小武當山在始興縣東七十里巍然峭/壁半嶺有巖洞廣可一畝内有真武銅象)官石¶
　　巖(在始興縣西四十里高/七十餘大廣八里許)石泉巖(在始興縣西北/八里上有瀑布)¶
　　碎珠崖(在州蓮溪一都一峯尖鋭插八雲表迤東/怪石巉巖高可百尺飛瀑如練山腰則水)¶
(石相激如傾萬斛珠璣/輝映林谷俗名跌碎水)姮娥嶂(在州大庾嶺之東/相傳葛洪煉母之)¶
(地産/仙茅)白猿洞(在州東北八十里梅嶺下/深百歩許舊有白猿居之)倉石(在州/西北)¶
(三十里高百餘丈廣/數十故輪囷如倉)東江(一名始興水在州東南/源出大庾嶺流經靈潭)¶
<pb:KR2k0009_SBCK_170-35a>¶
<pb:KR2k0009_SBCK_170-36a>¶
(縣興水利農人感徳因號曰凌江/按樓船水本/以樓船將軍出此得名相近有楊厯巖亦以楊僕)¶
(所厯為名也向以凌江為樓/船水則凌江即横浦無疑)連水(在州西一名鰱/水水經注連水)¶
(出南康縣涼熱山連谿南流注於東溪庾仲初謂/之大庾嶠水寰宇記鰱水源山上凌江以春多鰱)¶
(魚因名/按連水本合東江而發源/則異寰宇記鰱水似是俗傳之訛)昌水(在州北/六十里)¶
(源出江西信豐縣界下流經延福蓮溪二都/又四十餘里至州城西與凌水合入東江)長圃¶
　　　水(在州東北四十里源/出梅嶺南流入東江)朔水(在始興縣東一百里/源出江西信豐縣界)¶
(甜菜嶺月朔即漲晦即減因名又涼水在縣東南/二十七里源出江西信豐縣界律竹嶺皆西流入)¶
(邪階水省志涼水在縣東南五十里源出天柱山/猺人洞朔水在縣東南八十里源出江西龍南縣)¶
(界蓋即水經注/邪階之别源也)邪階水(一名清化水一名階水在/始興縣南經縣西北受朔)¶
(水涼水入東江水經注邪階水源出始興縣東南/邪階山水有别源曰巢頭重嶺衿瀧奔湍相屬徂)¶
<pb:KR2k0009_SBCK_170-36b>¶
(源雙注合為一川又西北注於東江寰宇記有邪/渚正渚二水皆出始興郡輿地紀勝邪階水在縣)¶
(南一百三十里源出翁源縣東北丹桂嶺荒入縣/西十五里與保水合通志清化水在縣南一百五)¶
(十里源出翁源縣界下流與朔水合流至墨江/按府志以邪階水源出謝公山西北流十五里至)¶
(羅陂與官石水合縣志/以墨江即古邪階水誤)肥水(在始興縣西南十五/里源出曲江縣雲溪)¶
(嶺東北流/入邪階水)官石水(在始興縣西十五里源出曲江/縣界由黄坑逆流二十五里至)¶
(塔岡與/墨江合)躍溪(在始興縣東八十里源出江西龍南/縣界西北流七十里至杜安村又名)¶
(杜安水與東江合輿地紀勝杜安水在縣東北三/十八里源出江西信豐縣深窖鐵子源西流入保)¶
(水)九牛瀧(一名龍&KR0449;水在州南五十里下有深/潭水自山巔流注潭中響應遠近)五¶
　　雲瀧(在州西南四十里羣峯險峻泉/水飛流高下成潭深不可測)龍鬚潭(在州/東五)¶
(十里相近又有石鑊潭二潭相/望其深不測相傳有龍蟄其下)澹源(在始興縣東/南三十里出)¶
<pb:KR2k0009_SBCK_170-37a>¶
(謝公山與墨江合又陸源/在縣北五十里合東江)温泉(有四一在州東南/五十里一在州南)¶
(三十里一在州西北十里一/在始興縣南一百六十里)卓錫泉(一名霹&KR0748;泉/在州北大庾)¶
(嶺東自石穴湧出相傳六祖過/此渴甚以杖&KR0039;石遂湧清泉)鳳井泉(在始興縣/東一里梁)¶
(天監中鳳凰/嘗集於此)洗鉢泉(在始興縣東北三十八里連/城寺相傳傳大士洗鉢處)¶
　︹古蹟︺湞昌故城(在州城西南元和志湏昌縣西南至/韶州陸路二百三十里嗣聖元年析)¶
(始興北界置北當驛路南臨湞水文獻通考韶州/領湞昌縣後又改爲保昌縣輿地紀勝引圖經云)¶
(避宋仁/宗名改)正階故城(在始興縣西蕭齊置梁移始興/縣來治而故縣廢元和志縣西)¶
(南至韶州一百九十四里寰宇記縣西七里有蕭/齊正階故縣城尚存府志宋淳熙丁巳郡守黄邵)¶
(遷治陳坊嘉定丁丑縣今趙彦偃遷許塘紹定初/燬於寇端平甲午縣令方遘重創元元貞元年移)¶
(治陸源後以舟楫不通復還故治縣志陸元村在/今縣東北四十里北岸都有故縣址/按南齊志)¶
<pb:KR2k0009_SBCK_170-37b>¶
(始興郡有令階縣梁書邵陵王綸子&KR0192;大同二年/封正階侯隋志始興縣齊曰正階梁改名當是齊)¶
(置令階尋改為正階梁/大同後移始興來治也)始興故城(在今始興縣西/北三國呉置梁)¶
(大同後移治/正階縣因廢)安遠廢郡(在始興縣北梁置隋書地/理志始興縣有梁置安遠)¶
(郡隋平陳改郡置大庾縣十六年廢大庾縣入始/興唐書地理志大庾嶺東北有安遠鎮元和志安)¶
(遠鎮在始興縣東北一百/五十里蓋即安遠故郡)保昌廢縣(在州治故城/中漢豫章郡)¶
(南埜縣地三國呉以後為始興縣地唐嗣聖元年/析置湞昌縣屬韶州五代南漢時為雄州治宋天)¶
(聖初改曰保昌為南雄州治元為南雄路治明為/南雄府治/本朝初因之嘉慶十七年改府為州)¶
(縣/省)庾勝城(在州北漢元鼎五年樓船將軍楊僕出/豫章擊南越禆將庾勝城而戍之故嶺)¶
(一名大庾其東四十/里勝弟所守名小庾)越王城(在州北秦并六國越/復稱王自&KR0399;鄉踰零)¶
(陵至於南海梅鋗從之築城湞水上奉王居之湞/水出梅嶺築城當在嶺閒故梅嶺又稱越王山)¶
<pb:KR2k0009_SBCK_170-38a>¶
　　鼻墟(在始興縣南王隱晉書大泉陵/縣北部東五里有鼻墟象所封)叱馭樓(在州/北大)¶
(庾嶺上宋/余靖有詩)瑞相堂(在州治内宋守章得象入相時/有瑞蓮之異故名後郡守李著)¶
(景慕䘏公改曰慕郇稍/東有靜春堂亦著建)梁太子書堂(在始興縣南/相傳梁昭明)¶
(太子往尋傳大/士講經居此)種玉亭(在州治内旁有小池環植/白蓮又聽雨亭一名八卦)¶
(亭在瑞相堂後/俱章得象建)望遠亭(在州治西北宋章得象建/外有凝紫拄笏捲雨三軒)¶
(郭祥正/有詩)通越亭(在州北大庾嶺又來雁亭亦/在大庾嶺宋余靖皆有詩)三松¶
　　臺(在州東名勝志宋嘉定時呉人張震謫雄/寓光孝寺見三松蒼翠偃蹇因作臺登眺)梅鋗¶
　　故宅(在州北梅嶺嶺有紅梅驛驛有城當嶺之路/半累石為門南北以此為中相傳鋗所家焉)¶
　　張九齡故宅(方輿勝覽在始興縣南山幽水秀花/木長春几案户庭皆石&KR0355;就新志在)¶
(縣西南一百/里桂山下)¶
<pb:KR2k0009_SBCK_170-38b>¶
　︹關隘︺太平關(在州南門外太平橋明天順二年巡撫/葉盛置以&KR0358;鹽税亦名鹽關後移置韶)¶
(州府曲/江縣)秦關(在州西北即横浦&KR0028;史記南越列傳/趙佗行南海尉事移檄告横浦關曰)¶
(盜兵且至急絶道聚兵自守輿地紀勝引南康記/云庾嶺四十里至横浦有秦時關今懷化驛也)¶
(按秦關當在今州西北界而輿地紀勝獨云在/縣東北四十里府志又以梅關為秦關皆非)梅¶
　　關(在州北大庾嶺宋史嘉祐八年廣東轉運使蔡/抗兄挺提刑江西因同平易嶺路立關於嶺上)¶
(顔曰梅關以分江廣之界寰宇記梅關在保昌縣/北八十里大庾嶺上最高且險府志又有小梅關)¶
(在保昌縣東北四十里小梅嶺上山徑荒僻路通/三洲五渡信豐龍南諸處舊有土城明嘉靖中改)¶
(砌甎城又中站遞運所在縣北梅嶺東火徑村去/縣七十里與江西南安府接界嘉靖三十六年因)¶
(峝寇出没與南安府/共築城設兵戍守)平田凹隘(在州東一百二十/里相近有白石岡)¶
(隘州東又有楊婆嶺隘/臨江西信豐縣九渡水)冬&KR0050;隘(在州東南八十里/其地有犁壁山近)¶
<pb:KR2k0009_SBCK_170-39a>¶
(龍南又東有上瀧頭隘/又東南十里有南畝隘)芋頭隘(在州西五十里又/百順側隘在州西)¶
(北一百二十里百順隘在州西北一百五十里縣/北又有茶園隘為府境通道又北有新茶園隘極)¶
(險峻又北/有紅梅隘)桂了山隘(在始興縣南一百二十里接/翁源縣界寰宇記雄州南至)¶
(翁源縣杜嶺為界一百七十五里蓋即此通志有/猪子峽隘在縣東六十里沙田隘在縣東八十里)¶
(花腰石隘在縣東南五十里涼口隘在縣南五十/里河溪隘在縣南一百二十里楊子坑隘在縣西)¶
(二十里上臺隘在縣北五十里黄田隘/在縣東北五十里明時皆設隘夫防守)平田巡司¶
(在州東南一百里/明洪武二年置)百順巡司(在州西北一百里/明洪武十年置)紅¶
　　　梅巡司(在州東北九十里明洪武十/六年置於梅關下後遷於此)清化逕巡司¶
(在始興縣南一百里/明洪武十五年置)通濟鎮(在州東六十里又&KR0308;/田鎮在州東八十里)¶
(圓田鎮在州東南六十里/上朔鎮在州東北八十里)沙水鎮(在州東北三十/里宋嘉定中嘗)¶
<pb:KR2k0009_SBCK_170-39b>¶
(置沙水驛後又置沙角巡司於此又烏逕路在州/東大黄里路通江西信豐縣明置土黄巡司於此)¶
(並久/廢)墨江鎮(在始興縣/南四十里)黄塘鎮(在始興縣東北五/十里明洪武二年)¶
(設黄塘巡司於縣東北四十里北岸都十六年徙/於縣東北八十里黄塘江口正統九年又徙於此)¶
(今/裁)南雄所(在州治西明/洪武元年置)東郭營(在始興縣東又水/哨營在縣西墨江)¶
(口皆明崇禎四年置通志又有界灘/斜潭江口江水四堡皆明初置防江)修仁堡(在州/西南)¶
(舊志又有古塘塘角/等堡皆江防巡哨所)凌江驛(在州南宋置曰寄梅/驛明初改名又有懷)¶
(化驛在州北懷化鄉/宋嘉定中置久廢)黄塘驛(在始興縣北水驛也/明洪武十四年置於)¶
(縣東北六十里黄塘江口正統九年遷於黄田鋪/隆慶五年又遷於始興江口又舊有階口驛在縣)¶
(西南十五/里今皆廢)¶
　︹津梁︺太平橋(在州治正南門外宋初創浮橋開禧中/易以石名曰平政寶慶中更名萬春明)¶
<pb:KR2k0009_SBCK_170-40a>¶
(改曰太平又崇濟橋舊名水口橋在州東五里元/建長逕橋在州東二十里宋政和中建又十里有)¶
(駟馬橋一名沙水/橋宋嘉定中建)萬年橋(在州西二里凌江上舊/名清泰橋宋建又修仁)¶
(橋在州西南二十/里宋淳熙中建)鳳凰橋(在州北三十里宋景德/中有鳳凰集於溪岸故)¶
(名)三博橋(在州東北十五里宋知州黄&KR0882;建又長/圃橋在州東北四十里元至正中建欄)¶
(口橋在州東北一百/二十里宋紹興中建)興東橋(在始興縣東一里宋/建曰青石橋/本朝)¶
(順治中重/修改今名)竹笪橋(在始興縣西南三/十里元泰定中建)仙師橋(在始/興縣)¶
(西北十五里/今名通濟)老黄塘橋(在始興縣東北二十里又/二十里有都安橋跨杜安)¶
(水相近有/九獅石橋)¶
　︹隄堰︺連陂(在州西南二十里宋知州連希覺築又葉/陂在縣北明洪武三年知府葉景龍築)¶
　　凌陂(在州西北二十里宋天禱中保/昌縣令凌皓築溉田五千餘畝)恒豐陂(在州/城北)¶
<pb:KR2k0009_SBCK_170-40b>¶
<pb:KR2k0009_SBCK_170-40b>¶
(事將/梁滿)忠孝祠(在保昌故縣治後宋嘉定中建祀知/州趙善偰父子及叅軍黄樞等八人)¶
(明正德中遷府學/嘉靖中又遷社學)五忠侯廟(在州西北一里宋紹/定中建府志五侯謂)¶
(周劉張及二鍾亡其名俱洪州人嘉定中李原竊/發郡守趙善偰禱祠下賊遂遁境賴以安賜額曰)¶
(孚/應)嚴塘廟(在州北六里明統志後周時有陳將/軍亡其名討南海賊戰死人爲立廟)¶
　︹寺觀︺曉真寺(在州城内唐咸通時建相近/有覺真寺宋太平興國時建)延祥寺(在/州)¶
(東二里宋祥符時建有浮屠九級相近有仁/壽寺宋景定時建前有古榕一株陰覆數畝)光孝¶
　　寺(在州東三里唐武德中建相近有/報本寺舊名金相寺唐咸通中建)花林寺(有二/一在)¶
(州城南十里石前/都一在上朔都)梵雲寺(在州北宋/祥符時建)雲封寺(在州/北大)¶
(庾嶺唐建名梅花院宋祥/符時賜今額俗名挂角寺)上封寺(在始興縣東南/三里唐貞觀四)¶
(年勅建後燬宋景徳四年重建改名官石寺明成/化八年又改今名又崇惠寺舊名龍江寺唐建又)¶
<pb:KR2k0009_SBCK_170-41a>¶
(永興寺在縣/東北四十里)鶴鳴觀(在州東九十里宋元豐中有/白鶴翔集故名又有天符宫)¶
(宋祥符/時建)元妙觀(在始興縣城東/宋治平初建)二仙壇(在州北大/庾嶺上明)¶
(統志相傳劉許二仙煉/丹於此今壇側有仙茅)¶
　︹名宦︺︹宋︺張雍(安徳人太平興國初以薦出知南/雄州涖事恭謹人以清幹重之)章得¶
　　象(浦城人大中祥符中知南/雄州善持法渾厚有容)凌皓(籍未詳天僖中/知保昌縣爲民)¶
(興利伐石堰水灌田五千/餘畝凌江之名蓋由皓始)蕭渤(吉州人皇祐閒以/殿中丞知南雄州)¶
(精敏過人不撓於劇儂寇報/至亟築斗城備之民得安堵)連希覺(籍未詳崇寕/中知南雄州)¶
(伐石築陂引水灌田民/感其惠呼爲連陂云)黄樞(南豐人慶元中爲南/雄司法叅軍峝寇犯)¶
(州樞督餽餉因畫䇿破之賊憤甚率萬衆/空巢至官軍敗樞罵賊死事聞贈通直郎)趙善偰¶
(籍未詳嘉定中知南雄州/與其子汝振禦峝寇俱死)程琳(臨川人寶慶進士/性剛果多智慮調)¶
<pb:KR2k0009_SBCK_170-41b>¶
(南雄州法曹紹定中盜鐵鑿猛虎倡亂琳戎服與/摧鋒將李繼協謀鼓勇擒二酋以功辟保昌令卒)¶
(民肖像於/忠孝祠)曾逢龍(寕都人景炎初為新㑹令趙溍/遣就熊飛禦元軍於南雄力戰)¶
(師潰乃正衣/冠自縊死)︹元︺張摶霄(襄陽人至順中為南雄路/總管廉介寛平觀民務農)¶
(時&KR0358;鹽多攘利卒不奉檄議賦茶亦不聽/官軍掠取民木輒抑之雄民建碑頌焉)劉中孚¶
(吉水人至正十四年為南雄推官嘗辨富民徐氏/通盜之誣釋三十人湖寇圍城急長官强之降曰)¶
(吾頭可㫁不可降/也城卒賴以完)︹明︺葉景龍(麗水人洪武初知南/雄府築陂河塘村引)¶
(凌水灌田五千餘/畝民號葉公陂)鄭述(莆田人正統中知南雄府/修凌陂溉田五千餘畝復)¶
(業者三百餘家憫庾關役夫久困/以&KR0358;鹽羨餘代民僱役闔邑賴之)劉實(安福人天/順閒知南)¶
(雄府持廉秉公有中貴出其地銜實抗已誣奏之/逮下詔獄實上章自理帝知其誣將釋之而實己)¶
(死郡人立/祠祀之)陳翰英(諸暨人成化中南雄同知韓雍/論其破流賊功第一攝郡省一)¶
<pb:KR2k0009_SBCK_170-42a>¶
(切夫役焚始興盤坑紗帽石伏/莽之患頓息流民聞風皆復業)廖輊(崇仁人嘉靖/中知保昌縣)¶
(性剛介霍韜起吏部侍郎所至長吏跪迎輕獨長/揖㑹南海令缺尚書汪鋐難其人韜曰無踰廖輕)¶
(者遂調任能/不&KR0018;所舉云)¶
　︹本朝︺鄭龍光(平湖人順治六年知南雄府以一僮二/僕自隨繩牀布被多補綴痕客入其室)¶
(無敢以私請者嘗省荒過五斗嶺遇虎衆欲還龍/光叱曰知府以民事入山虎曷為來驅之虎果遁)¶
　　陸世楷(平湖人順治十三年知南雄府捐俸建天/峯書院置田畝供俎豆令諸生肄業其閒)¶
(南雄人士至/今猶思念之)潘名世(仁和人順治初知保昌縣愛/民如子律己以廉時軍需孔)¶
(亟李成棟檄民輸布千疋名世抗辭力爭成棟怒/坐以他事戮之籍其貲無長物百姓莫不流涕)¶
　　楊楙(武强人康熙五十二年知南雄府有廉惠聲/建凌江書院置膏火田士之貧者給以錢米)¶
(一時文風丕振去/後民立祠祀之)¶
<pb:KR2k0009_SBCK_170-42b>¶
　︹人物︺︹漢︺梅鋗(越之後越亡更姓梅至南海臺嶺家罵/民因呼為梅嶺秦末鋗引衆歸呉芮從)¶
(沛公攻降析酈入武關以功/多封臺以南十萬户為臺侯)︹南北朝︺︹陳︺譚瑱(始興/人陳)¶
(初從侯安都破留異於桃枝嶺拜假節雲旗將軍/異投陳寶應於閩復帥舟師討之俘寶應并擒異)¶
(送都擢本/郡太守)︹隋︺麥鐵杖(始興人驍勇有膂力日行五/百里開皇中除車騎&KR0005;軍從)¶
(楊素北征突厥每戰先登進柱國遼東之役請為/前鋒力戰死時虎賁郎將錢士雄孟金義並死之)¶
(鐡杖贈光祿大夫/宿國公諡武烈)麥孟才(字智棱鐵杖子果烈有/父風官虎賁郎將江都)¶
(之難與虎牙郎錢傑糾合恩舊欲於顯福宫邀/擊宇文化及事洩為化及所害傑士雄子也)︹五¶
　　代︺︹南漢︺楊洞潛(字昭元始興人劉隱薦試大理評/事清海建武節度判官因為畫䇿)¶
(取湖南容管諸州及劉巖繼立表為節度副使御/史中丞巖建國擢兵部侍郎同平章事一切制度)¶
(皆出其/規畫)︹宋︺鄧酢(字賓禮始興人紹興初詣闕上書/召試授官進攻守三畧上嘉納之)¶
<pb:KR2k0009_SBCK_170-43a>¶
(後知䖍州䖍化縣夏秋二賦自為書與民吏不及/門而集䖍卒據城猖獗諸邑洶洶獨䖍化有備帥)¶
(府以聞詔攝郡事即督兵攻城克之厯官至廣西/運判劇賊凌鐵嘯聚並海以西皆震酢奉命討之)¶
(縛其二渠以獻釋脅從者萬八千人卒/贈奉直大夫直秘閣胡銓為銘其墓)梁滿(保昌/人嘉)¶
(定二年江西峝賊犯境滿率鄉民/禦於柯水&KR0638;戰死居民立祠祀之)邱必明(保昌人/咸淳中)¶
(進士官韶州簽判德祐二年元兵逼梅嶺/熊飛戰敗城陷必明被執不屈為所殺)︹元︺麥文¶
　　　貴(保昌人以博學薦厯集賢/學士與修宋遼金三史)︹明︺陳德文(字文石保/昌人洪武)¶
(十九年舉文學厯按察使使西域居十二年采風/作詩比歸進之成祖擢僉都御史後修西域志多)¶
(據其言又以隨征迤/北功進右僉都御史)蔡愈濟(字汝忠保昌人永樂/舉人厯蒼梧旴&KR0455;教)¶
(諭擢監察御史按河南陜西甘肅所至克振風紀/奸貪屏跡嘗條陳鈔法諸事皆見施行奉命讞獄)¶
(南都推情訊鞫多/所平反士論韙之)馮學明(保昌人宣徳中以貢入/大學厯工部主事禮部)¶
<pb:KR2k0009_SBCK_170-43b>¶
(郎中正統十四年扈征陣亂六軍從臣皆南奔有/鄉人謀與同歸謝曰君辱臣死將安之乎遂陷於)¶
(陣)蕭守中(字必常保昌人永樂舉人授户部主事/覈餉鳳陽諸衛留守司餽百金力拒之)¶
(厯南吏刑二部郎中景泰中出守黎平千户/姜洪誣砦民通苗守中力雪其&KR0072;全活甚衆)王文¶
　　　欽(字宗堯保昌人宏治舉人授松陽知縣時劉瑾/當權賄賂公行文欽以質直忤上官罷歸瑾復)¶
(坐以他事罰米三百石輸邊/貧不能辦郡守王啟代輸之)陳界(字徳輝始興人/嘉靖初督學魏)¶
(校以行取士甚重之由庠貢於禮部逮謁選有姻/宗訖致書冡宰辭以三不可既為長洲縣丞以部)¶
(運入京宰相私人諷以州判可得昇却之/比復任移病竟歸道陞石埭知縣終不赴)譚太初¶
(字宗元始興人嘉靖進士選工部主事出為江西/副使力振風紀遷廣西右叅政有賑飢㓛隆慶初)¶
(累官户部侍郎督倉場貴戚大臣侵民産躬親按/閲多斥還之民後拜南京户部尚書引病歸家居)¶
(讀書里人罕識/其面卒諡莊懿)陳王政(保昌人任貴州都司都事/天啟中安&KR0022;彦之亂困守)¶
<pb:KR2k0009_SBCK_170-44a>¶
(危城死於陴閒巡/撫李橒奏贈通判)¶
　︹本朝︺葉增(保昌諸生順治丙戍流寇圍烏逕村父逢/焜為賊所得增入賊巢求以身代賊不允)¶
(遂抱父大哭賊並殺之逢焜門人/黄自升以救逢焜父子亦被殺)譚宗祥(保昌人/明季田)¶
(荒糧虛宗祥捐貲開墾康熙丙戌丁巳流寇竊發/里人避居土圍宗祥散給貲粟戸口賴以安全遇)¶
(榖貴輒平糶貧乏者悉周/之人懷其徳肖像以祀)劉里堯(南雄增生弟理/培貢生八世同)¶
(居一門八十餘人理堯治家衣食必均理/培教誨子弟皆循謹孝及嘉慶中/旌)¶
　︹流寓︺︹唐︺李處&KR0041;(天寶間官廣東得代行至南雄適祿/山擾亂長安因寓本州望梅鄉大衝)¶
(村尋/卒)︹宋︺趙子崧(字伯山燕懿王五世孫崇寕進士/宣和間官宗正少卿除徴猷閣直)¶
(學士靖康末降單州團練副使謫居南雄州/紹興二年復集英殿修撰而子崧已卒貶所)朱敦¶
　　儒(河南人紹興中避亂客南雄/州張浚奏赴軍前計議弗起)¶
<pb:KR2k0009_SBCK_170-44b>¶
　︹列女︺︹宋︺李科妻謝氏(保昌人紹興五年䖍盜入村有/欲犯之者謝唾其面曰可碎萬)¶
(段不汝徇也/盜怒殺之)羅氏李氏(保昌人並逸其夫族宋末/盜掠其村二婦相約義不)¶
(受辱一投水/一赴火死)︹明︺鄒永泰妻謝氏(保昌人生子忠未/幾永泰疾篤語婦)¶
(曰吾家貧安可以老親幼子累汝謝泣曰養老撫/幼妾職也忍見鄒氏兒為人奴隸乎夫卒蠶織以)¶
(奉舅姑喪葬盡禮教其子為儒金華宋濂為立傳/同邑李貴崇妻蕭氏年十七貴崇客死撫&KR0012;守節)¶
(家貧無倚晝夜紡績子稍長遣/從師學郡以事聞詔旌其門)鍾鼎妻鄧氏(始興/人天)¶
(順中廣西流賊掠其家鄧紿賊曰我有白金藏他/所與爾共取賊信之同至井旁遽抱幼子投井賊)¶
(怒下石擊之後七日出其屍貌如生同邑張綸妻/羅氏弟&KR0246;妻沈氏羅年十七沈年二十歸夫家兩)¶
(年而綸與&KR0246;相繼卒俱無子舅姑憐其少欲嫁之/二婦以死誓均守志不渝羅年七十五沈年六十)¶
(七乃終嘉靖中以狀聞詔旌雙節又楊某妻何氏/亡其夫名年二十守節至九十二卒鄧成章妻梁)¶
<pb:KR2k0009_SBCK_170-45a>¶
(氏楊玉琮妻何氏杜詩妻黄氏徐學偉妻何氏梁/紅妻何氏弟繪妻林氏陳禹道妻何氏何德高妻)¶
(賴氏均以/節孝聞)汪佺妻屈氏(保昌人年二十六佺卒家/貧子幼奉孀姑蕭氏以孝)¶
(聞成化十一年旌湛/若水有詩紀其事)黄錫妾鄧氏(始興人年二十/二崇禎辛未流)¶
(寇入城被執鄧給賊曰汝既&KR0023;我何相逼為及暮/托以浴遂入室易衣自經同時有袁大和妻何氏)¶
(城破墜/井死)黄金耀妻邱氏(始興人崇禎中流賊肆掠/與其夫共攜子逃至南塘)¶
(賊追急揮淚别夫曰君可抱兒/疾走妾終於此矣遂赴水死)黄銘女(名超秀始/興人崇禎)¶
(末流賊入境超秀年十五/與其嫂郭氏閤户自經死)周茂才妻汪氏(保昌人/為流賊)¶
(所掠厲聲罵賊奪刀自剄同邑歐陽應泮妻彭氏/彭睦妻林氏汪溢妻李氏裴文遜妻周氏歐陽起)¶
(瑚妻彭氏李濬妻張氏王應聖妻戴氏何/泮妻周氏金建谿妻陳氏均夫亡守節)¶
　︹本朝︺朱壽朋妻羅氏(保昌人順治五年遭賊掠與夫/慟訣行至凌江赴水死同時有)¶
<pb:KR2k0009_SBCK_170-45b>¶
(廖招姐甘起元妻蔡氏及女敬姐譚沂妻温氏尹/勲猷妻陶氏梁映霄妻温氏均遇賊不屈自盡)¶
　　郭凌漢母盧氏妻盧氏(始興人流賊劫寨被圍姑/婦同聲罵賊赴火自焚)¶
　　王四靈妻李氏(始興人夫死不食矢以身/殉家人防之稍懈投繯死)陳儀妻¶
　　鄒氏(保昌人夫亡守節康熙四十二年/旌/同邑何良璧妻歐氏四十八年/旌)蔡子¶
　　瑗妻邱氏(保昌人夫亡守節雍正七年/旌同邑/葉炳然妻郭氏鄧鏊妻劉氏譚熙洽妻)¶
(朱氏郭鏗妻何氏賴體元妻董氏烈/婦甘作棟妻張氏均雍正年閒/旌)陳自樹妻徐¶
　　氏(始興人夫亡守節辟纑以事翁姑壽七十五/卒同邑賴修妻朱氏均雍正十二年/旌)陳¶
　　日章妻蕭氏(始興人夫亡守節乾隆三十八年/旌同邑烈婦林觀養妻劉氏陳士元)¶
(妻李氏鍾松養妻湯氏范朝古妻劉/氏蕭良才妻謝氏均乾隆年間/旌)郭有樹妻葉¶
　　氏(南雄人夫亡守節嘉/慶二十五年/旌)¶
<pb:KR2k0009_SBCK_170-46a>¶
　︹仙釋︺︹晉︺&KR0081;洪(句容人嘗棲坽瓏巖煉丹弟子黄野人/隨之洪既仙去留丹柱石間野人得一)¶
(粒服之爲/地行仙)謝公(始興人不知何許人常在一山修/行丹成不知所去人因呼此山爲)¶
(謝公山明舊志謝公山在縣南三十里最高根盤/十餘里與白牛山相對昔有謝姓者辟穀其閒後)¶
(仙去/故名)︹宋︺善清(保昌人姓何八歲出家得法於黄龍/草堂建炎中羣盜環繞山谷曰必見)¶
(黄龍長老善清出因與款語随機/開諭盜悔悟釋所掠老幼數千人)¶
　︹土産︺絹(九域志南/雄州貢)布(明統志府出/蒸紗布蕉布)單竹(寰字記南雄/州土産練爲)¶
(蔴可以/爲布)嫩石(寰宇記南雄州出/嫩石可爲鍋釡)石墨(明統志出始/興縣南五里)¶
(小溪中長短巨細似墨楊慎丹鉛錄始興縣/小溪中産石墨婦女取以畫眉名畫眉石)藥(明/統)¶
(志南雄府産/鍾乳石斛)¶
<pb:KR2k0009_SBCK_170-46b>¶
<pb:KR2k0009_SBCK_170-46b>¶
<pb:KR2k0009_SBCK_170-46b>¶
<pb:KR2k0009_SBCK_170-46b>¶
<pb:KR2k0009_SBCK_170-46b>¶
<pb:KR2k0009_SBCK_170-46b>¶
<pb:KR2k0009_SBCK_170-46b>¶
大清一統志¶
　連州直隸州(在廣東省治北七百六十里東西距二/百九十里南北距四百四十五里東至)¶
(韶州府乳源英徳兩縣夾界二百四十里西至連/山㕔界五十里南至廣州府清遠縣並肇慶府廣)¶
(寕縣夾界三百二十里北至湖南桂陽州臨武縣/界一百二十五里東南至英德縣界二百六十里)¶
(西南至連山廳界一百二十里東北至湖南郴州/宜章縣界一百十里西北至湖南永州府江華縣)¶
(界一百四十里本州境東西距一百九十里南北/距一百二十五里東至陽山縣界一百四十里西)¶
(至連山廳界五十里南至陽山縣界二十五里北/至臨武縣界一百里東南至陽山縣界四十里西)¶
(南至連山廳界一百二十里東北至宜章縣界一/百十里西北至江華縣界九十里自州治至/京)¶
(師七千四百/二十五里)¶
︹分野︺天文翼軫分野鶉尾之次¶
<pb:KR2k0009_SBCK_170-47a>¶
　︹建置沿革︺禹貢荆州之域春秋戰國屬楚秦為長沙¶
　　郡地漢置桂陽縣屬桂陽郡後漢因之三國呉甘¶
　　露元年分屬始興郡晉因之宋泰始六年置宋安¶
　　郡泰豫元年郡廢屬廣興郡齊屬始興郡梁天監¶
　　六年置陽山郡隋平陳罷郡為連州大業初改州¶
　　為熙平郡唐武徳四年復曰連州天寶元年改為¶
　　連山郡乾元元年復曰連州屬嶺南道(舊唐書地/理志屬江)¶
(南西/道)五代初屬楚後屬南漢宋亦曰連州連山郡¶
　　屬廣南東路元至元十七年升連州路總管府屬¶
　　湖南道十九年仍為連州屬廣東道又升桂陽縣¶
<pb:KR2k0009_SBCK_170-47b>¶
　　為州屬湖南道後隸廣東道明洪武二年併桂陽¶
　　州入連州尋廢十四年復置連州屬廣州府¶
　本朝因之雍正五年升直隸州領縣二(陽山/連山)嘉慶二¶
　　十一年升連山縣為直隸廳今領縣一¶
　　陽山縣(在州東南二百里東西距一百七十五里/南北距二百十里東至韶州府英德縣界)¶
(七十五里西至連山廳界一百里南至廣州府清/遠肇慶府廣寕兩縣夾界一百三十里北至本州)¶
(並韶州府乳源縣夾界八十里東南至英德縣界/六十里西南至廣西梧州府懷集縣界一百三十)¶
(里東北至英德縣界八十里西北至本州界六十/里秦南越陽山關地漢置陽山陰山二縣屬桂陽)¶
(郡後漢省陽山入陰山三國呉孫皓復置陽山縣/改屬始興郡晉及宋齊因之梁屬陽山郡惰屬熙)¶
(平郡唐屬連州五代及宋因之元至元十九年割/屬桂陽州明洪武二年改屬韶州府十四年屬廣)¶
<pb:KR2k0009_SBCK_170-48a>¶
(州府/本朝初因之雍正五/年改連州為直隸州縣屬焉)¶
　︹形勢︺陸有邱陵之險水有江流悍激横波之石廉利¶
　　侔於劍㦸(韓愈送/區冊序)山秀而宣靈液滲漉原鮮而膴¶
　　卉物柔澤林富桂檜土宜陶旊石侔琅玕水孕金¶
　　碧荒服之善部炎裔之涼墟(劉禹錫刺/史廳壁記)¶
　︹風俗︺溪山鍾美風俗醇厚南方佳部(朱葆石/路記)¶
　︹城池︺連州城(内城周五百四十八丈門三劉宋元徽/閒土築明洪武二十八年甃石/本朝)¶
(順治十五年修康熙二十四年雍正十一年乾隆/六年重修外城周五百七十三丈門四水門六三)¶
(面臨湟水東北遶池明天順中土築/本朝康熙/四十年甃石雍正十年十一年乾隆三十四年嘉)¶
(慶二十/年重修)陽山縣城(周四百丈門四池長三百二十/丈明天順七年建嘉靖二十四)¶
<pb:KR2k0009_SBCK_170-48b>¶
(年重建/本朝順治九年修/康熙十三年四十二年重修)¶
　︹學校︺連州學(在州治南宋端平元年建明洪武二十/一年重建/本朝順治十二年修康熙)¶
(十年六十年乾隆二十二/年重修入學額數十名)陽山縣學(在縣治東岡/宋崇寕間建)¶
(元至元二年遷於縣西四角塘明洪武十四年復/建舊所/本朝順治十一年重建康熙二十年修)¶
(雍正二年嘉慶二年二十/二年重修入學額數八名)南軒書院(在州城内雍/正五年建)¶
　　星江書院(在州峯圓堡乾/隆十七年建)西溪書院(在州東坡觀/乾隆三十二)¶
(年/建)桂香書院(在陽山縣東舊名陽溪書院康熙四/十九年建乾隆二十年更名培風書)¶
(院嘉慶九年改今名/按舊志載天衢書院在連/州城北靜福山五代時郡人黄損讀書處丞相書)¶
(院在州城西宋張浚嘗寓此尊韓書院/在陽山縣東祀唐韓愈今並廢謹附記)¶
　︹户口︺(人丁無原額雍正五年編審人丁二萬四千一/百三十九今滋生男婦大小共二十九萬八千)¶
<pb:KR2k0009_SBCK_170-49a>¶
(五百名口又屯民男婦/三千一百九十六名口)¶
　　︹田賦︺(田地山塘共五千七百九十七頃七十二畝有/奇額徴地丁正雜銀一萬二千五百六十九兩)¶
(五錢五分七釐遇閏加徴銀六百三兩七錢二分/米二千八百五十石六斗四升八合四勺屯田共)¶
(一百三十二頃六十六畝六分有奇額徴/屯米一千六百八十二石一升一合四勺)¶
　　︹山川︺順山(在州東唐劉禹錫記邑東之望曰順山由/順山以降無名而相依者以萬數迴環鬱)¶
(遶曡高爭秀西北朝拱於九疑乃州之第一山也/明統志巾山在州東五里一名翠巾峯平地湧起)¶
(高百餘丈崔嵬冠於羣峯其木多楠柘/之屬舊志巾山即順山也下有甘泉)寶華山(在/州)¶
(東南四里常生雲霞又三/里有南岡山捍蔽水口)白羅山(在州南四里峭/拔壁立青白相)¶
(間一名挂榜山/又南有文筆山)貞女山(在州南水經注匯水厯峡/南謂之貞女峡峡西岸高)¶
(巖名貞女山山下有石如人形高七尺狀如女子/故名貞女峽古來相傳有數女取螺於此遇風雨)¶
<pb:KR2k0009_SBCK_170-49b>¶
(晝晦忽化為石隋書地理志桂陽縣有貞女山輿/地紀勝貞女峽在桂陽縣南十五里通志楞伽峽)¶
(在州東南十五里雙崖壁立垂石飛瀑傾注深潭/下有貞女石即貞女峡也宋葉適有鑿楞伽峽記)¶
　　　崑湖山(在州西十五里輿地紀勝在州西北二十/五里有水流出桂溪入合江水州志謂之)¶
(天際嶺高千丈周百里接連山縣界蒼崖峭壁森/然羅列下有二水夾山而流春夏暴漲匯聚成湖)¶
(曰崑/湖)白鶴山(在州西四十里高五十丈石峯四面/如掌明統志世傳有陳真人煉丹於)¶
(此後騎白鶴/上昇因名)桂陽山(在州西北唐書地理志桂陽/縣有桂林山本靈山天寶八)¶
(載改名九域志桂陽縣有桂陽山州志在州西北/五十里北有石洞廣三百二十歩狀如堂宇藤蘿)¶
(垂蔽若帷幕奇石錯列如龜羊内有神/廟鄉人禱祠輒應山下有泉東流入韶)方山(在州/西北)¶
(隋書地理志桂陽縣有方山輿地紀勝與九疑山/對高下相&KR0011;舊志在州西北九十五里東南有水)¶
(流過盧峒/達湟水)靜福山(在州北寰宇記在桂陽縣北五/十里梁有廖沖者家於此山先)¶
<pb:KR2k0009_SBCK_170-50a>¶
(天二年飛昇刺史&KR0253;防仰慕高風刻石為碑輿地/紀勝又謂之靜禪山州志三峯尖秀高一百三十)¶
(丈峯巒環抱松檜葱鬱唐杜光庭以為七十二福/地之一山後有虎跑泉又北八里有廖仙岩周二)¶
(里有梯級可上巔有石穴軒豁玲瓏/儼如臺閣前有煉丹池四時不竭)芙蓉山(在州/北六)¶
(十里五峯列峙状如芙蓉相/近有桄榔山上多桄榔故名)鄧公山(在州北輿地/紀勝在桂陽)¶
(縣北七十里昔太守鄧約葬子於此舊志在城西/北四十里其狀如蟹一名騰空山葢别一山也)¶
　　北山(在州東北一里怪石周遭其/陽有燕喜亨唐韓愈有記)寶源山(在陽山/縣東三)¶
(十里産/石黑鉛居民嘗/採取之明時禁不復採)鍾唐山(在陽山縣東五/十里俗傳有鍾)¶
(唐二人學道/於此因名)銅沙山(在陽山縣西南輿地紀勝在/陽山縣西南七十里産銅)¶
　　馬丁山(在陽山縣西南一百/三十里接懷集縣界)陽巖山(在陽山縣西/九域志陽山)¶
(縣有陽巖山輿地紀勝在縣西十二里日出/先照此山故名舊志兩峯上聳亦名丫髻山)大東¶
<pb:KR2k0009_SBCK_170-50b>¶
　　　山(在陽山縣西北五十/里當連州之東故名)賢令山(在陽山縣北二里/以唐韓愈得名一)¶
(名牧民山岡巒横列中峯聳立曰/金峯東有游息洞又東有朝陽洞)石崖山(在陽山/縣東北)¶
(二里上有/石壁如屏)牽船嶺(在州南輿地紀勝在州南五十/里東有古路長二里上有白石)¶
(一雙鄉人呼/為雙女神)梅花嶺(在州西二十里/其上舊多梅花)黄蘖嶺(在州/西北)¶
(接湖南藍山縣/界盧溪水出此)合望峯(在州西南十五里翹然高/起狀如老人傴僂踞坐在)¶
(右數小峯環而仰/之俗呼為白面峯)圭峯(在州西北十里高百丈衆/山環遶惟此峯端立儼如)¶
(執/圭)冠峯(在州北五十里高聳冠於羣峯其/下有水流三十餘里為蛟龍江)龜峯(在/陽)¶
(山縣東二/十五里)香岡(在陽山縣東十/里上多蕙草)明月岡(在陽山縣/南六十五)¶
(里有白石圓如璧月夜有光其/前為七星岡以七岡相連故名)秀巖(在州西北五/里平地突兀)¶
(形如&KR0018;龜周二里許上有懸/石如滴翠乳一名大雲巖)眼水巖(在州西北四/十五里可容)¶
<pb:KR2k0009_SBCK_170-51a>¶
(數人上有石竇晴則日/光透射其下溪水出焉)穿石巖(在州北五里兩峯/對峙中有巖洞可)¶
(容數百人相近有觀音岩在/水口四面俱石山腰爲巖)仙人巖(在州東北里/許一名寒居)¶
(洞下有/流杯池)石龍巖(在陽山縣南十里中/有二石龍儼然天成)石鐘巖(在陽/山縣)¶
(西四十五里一名/龍巖有東西二洞)龍涎峡(在州南五里有水泉發/源九陂流二十里忽隱)¶
(不見乃自峽面山腰吐一小/乳噴流而出一名龍頭峽)同官峽(在州南二十/里接陽山縣)¶
(界俗呼爲晾紗峽轉一曲爲同官口口有洞曰玲/然洞洞中有廣厦數閒韓愈有遊同官峽詩/按)¶
(韓愈同官峽詩今/集中作同冠峽)三峽(在陽山縣東少南七十里/接英德縣界春水漲時舟)¶
(人待之經旬/不能上下)鍾乳穴(在州境及陽山縣境通典連/州有乳穴三十二陽山縣有)¶
(乳穴十九唐柳宗元記石鍾乳餌之&KR0415;良/者也楚越之山多産焉於連者獨名於世)匯水(一/名)¶
(桂水又名盧水源出州西北東南流經陽山縣南/㑹洭水又東南流入韶州府英德縣界史記南越)¶
<pb:KR2k0009_SBCK_170-51b>¶
(尉佗傳元鼎五年秋衛尉路博德為伏波將軍出/桂陽下匯水徐廣曰匯一作湟漢書地理志桂陽)¶
(匯水南至四㑹入鬱林過郡二行九百里水經注/匯水出桂陽縣西北上驛山盧聚為盧溪水東南)¶
(流經桂陽縣故城謂之匯水又東南流出桂陽南/厯峽南出謂之貞女峽又合洭水又東南入陽山)¶
(縣界輿地紀勝盧水北出黄蘖嶺通志盧溪在州/西雙溪西北二十里源出於藍山流合朱岡水又)¶
(合高良水厯楞伽峽南出注於龍潭是為洭水州/志有葉溪在州西北八十里下盧村亦曰盧溪源)¶
(出藍山縣界繞州/西而下曰湟水)洭水(一名陽溪自湖南郴州宜/章縣流入州界合匯水東)¶
(南流經陽山縣南又東南入韶州府英德縣界水/經注洭水又東南入陽山縣右合漣水口又東南)¶
(流與斟水合又東南左合翁水陽山縣志陽溪自/州界龍湫潭南合同官水下龍宫灘至縣治繞城)¶
(南而東合通儒青蓮二水穿三峽而/東至含洸其龍宫灘在縣西十五里)奉化水(一名/湟水)¶
(亦名黄水在州城北寰宇記桂陽縣有奉化水輔/國水上下盧水高良水同官水五水合為一江從)¶
<pb:KR2k0009_SBCK_170-52a>¶
(縣東北流至州城下輿地紀勝奉化水源自宜章/黄莽山輔國水源自藍山華陽龍岡坑界山合流)¶
(南至州城通志湟水出郴州南黄岑山又名黄水/南流至連州合匯水州志奉化水在城北六十里)¶
(即星子司水又有潭源水在州北八十里源出猺/山潭源洞螺村水在州北五十里源出本州山泉)¶
(羊蹄水在州北三十里源出長合山黄嬌水/在州東北五十里源自浦下鄉皆西入盧水)九陂¶
　　　水(在州南三十里源出文筆山北流/二十里而洑至龍涎峡入匯水)高良水(在州/西州)¶
(志源出連山縣上葉山東徑辰溪為大穫水又/長徑水亦出上葉山至採陂合流又西入湟水)牛¶
　　　峒水(在州西北九十里又眼水在州西北六十里/源自山泉又石馬瀧水源自西嶺又保安水)¶
(在州西北四十五里源/自田萊邱俱流入盧溪)通儒水(在陽山縣南源出/馬丁龍川諸山東)¶
(北流合魚水入湟曰通儒/水口在縣東一十五里)安樂水(在陽山縣西三/十二里源出安)¶
(樂山三處垂流東/流四十里入湟水)斟水(在陽山縣北水經注斟水/導源近出東岩下穴口若)¶
<pb:KR2k0009_SBCK_170-52b>¶
(井一日之中十溢十竭信若潮流而注洭水輿地/紀勝引湘水記云斟溪西通江水其穴若井一名)¶
(湘穴通志斟水在縣東二里源出東岩南流四里/為湘泉俗亦謂之桃江又有兩溪水源出東北乳)¶
(源縣流至縣東北/蓮塘合斟水入湟)海陽湖(在州東文獻通考桂陽/有海陽湖輿地紀勝在)¶
(縣東北二里唐大厯初道州刺史/元結到此修創林洞通小舟遊泛)五溪(在州西寰/宇記在桂)¶
(陽縣西有滄浪水崑湖水横溪白水葉腐溪水相/思白水合為一江州志在城西二十里合方山眼)¶
(水崑湖水上葉辰溪/&KR0023;水為一流入盧水)龍湫潭(在州南十五里潭内/有三穴甚深而寒水)¶
(源出穴中懸流飛瀑經久不竭又龍/潭在州西五里上下盧水交注於此)雙女潭(在陽/山縣)¶
(南五十里縣志俗傳有二貞女溺此每晴霽有/雙鯉見則雨雨久雙鯉見則晴上有瀑布生焉)温¶
　　　湯(有二一在州南六十里平地湧出西入湟水一/在陽山縣西三十里湟溪之南泉出穴中四時)¶
(皆熱可/以已疥)潮泉(在州南十五里輿地紀勝在桂陽縣/南有山泉從山出每二月以後至初)¶
<pb:KR2k0009_SBCK_170-53a>¶
(秋則每日丑時水湧至申時止八月/以後至初春從申時湧流至丑時止)濂泉(在州東/北順山)¶
(下州志宋周敦頤嘗遊此又育德泉源出䢴峯山/西流至企嶺分爲二一至舊桂陽治西厯長街出)¶
(天澤橋一經嘉魚石過唐/王廟出通莊橋皆入湟)¶
　︹古蹟︺桂陽故城(即今州治漢置縣屬桂陽郡武帝本/紀元鼎四年討南越伏波將軍路慱)¶
(徳屯桂陽待使者五年遂出桂陽下湟水是也三/國呉改屬始興郡以其舊屬桂陽故謂之小桂晉)¶
(書陶侃執劉沈於小桂梁書王琳自廣州入援江/陵將兵自小桂嶺北下皆即此隋大業初爲熙平)¶
(郡治唐爲連州治宋因之元至/元十九年升縣爲州明初省)陽山故城(在今陽/山縣東)¶
(漢置縣爲侯國屬桂陽郡漢書王子侯表陽山侯/宗長沙孝王子初元元年封是也宋書州郡志陽)¶
(山本漢舊縣後漢曰陰山屬桂陽呉始興郡無此/縣當是晉後立水經注洭水南經陽山縣故城西)¶
(又經陽山縣南故含洭縣之桃鄉孫皓分立爲縣/與宋志異唐屬連州元和志在州東南一百四十)¶
<pb:KR2k0009_SBCK_170-53b>¶
(七里本南越置關之邑漢破南越以為縣後漢省/晉重置在洭水南神龍元年移於洭水北即今治)¶
(縣志陽山鎮在縣南二里即漢故縣/按水經注/陰山縣東北有陽山故城即長沙王子宗之邑此)¶
(是漢縣無疑其在洭水南者當是孫呉所立晉因/之不改若元和志所云移於洭水北者定為今理)¶
(蓋縣治凡/三易矣)岡溪廢縣(在州西北宗書州郡志泰始/六年立岡溪縣泰豫元年省)¶
　　　陰山廢縣(在陽山縣北後漢置屬桂陽郡呉屬湘/東郡齊時廢水經注洣水又西北過陰)¶
(山縣南本陽山縣也縣東北猶有陽山故城即長/沙孝王子宗之邑言其勢王故塹山堙谷改曰陰)¶
(山)雙溪閣(在州西南雙溪上宋紹興間/州守王大寶建張浚有銘)致一堂(在/州)¶
(東宋歐陽獻可讀/書之所張栻有賦)濯纓堂(在州西北舊湟川驛宋/張浚謫居與子姪讀書)¶
(處有/記)列秀亭(在州學東南/宋張栻書額)燕喜亭(在州北山下唐/王仲舒為連州)¶
(司户叅軍時/建韓愈有記)釣魚臺(在陽山縣東半里塔溪之右/有石磯縣志唐韓愈送區冊)¶
<pb:KR2k0009_SBCK_170-54a>¶
(序與之蔭嘉木坐石磯投竿而釣陶/然以樂宋嘉定初簿尉始作臺磯上)¶
　︹關隘︺雞籠關(在州西石泉鋪西/七里路通連山廳)湟谿關(在州西北史/記尉佗檄告)¶
(湟谿關絶道自守蓋在今州西北湟水上/唐書地理志陽山縣有故秦湟溪關恐誤)陽山關¶
(在陽山縣西北史記尉佗檄陽山關曰盜兵且至/急絶道聚兵自守元和志故關在縣西北四十里)¶
(茂溪口當騎田嶺路通志/陽山關在縣北七十里)朱岡巡司(在州西北一/百里東坡觀)¶
(明洪武二年置於州西北一百里朱/岡/本朝雍正十一年移駐仍舊名)七鞏墟巡司¶
(在陽山縣南明洪武二年置星子墟巡司在州/東北/本朝嘉慶二十一年移駐此改今名)淇¶
　　潭堡巡司(在陽山縣西北淇潭堡明洪武二年置/西岸巡司在州西北正統四年移駐陽)¶
(山縣青蓮水口仍舊名/本朝雍正十年改/名青蓮乾隆二十八年復移駐此改今名)青龍¶
　　鎮(在陽山縣東九域志縣有桐臺青龍二鎮縣志/青龍鎮在縣東三十五里桐臺鎮在縣南十里)¶
<pb:KR2k0009_SBCK_170-54b>¶
(舊置桐臺驛/於此元末廢)連州所(在州治西明洪武二/十八年建隸清遠衛)東營(在/州)¶
(東三里又南營在州南二里其北為中營西營在/州西一里北營在州北七里又石蔗營在州南二)¶
(十八里馬嶺營在州南三十里沙坊營在州西三/十里皆官營也又流沙營在州東十五里界灘營)¶
(在州東三十里竹水營在州南五十里金坑口營/在州西南十五里唐沖營在州西四十里皆鄉民)¶
(自/置)高灘營(在陽山縣西北六十里接連山廳界係/八排三坑&KR0889;出入之路明成化中置後)¶
(廢/本朝順治/十五年復置)三江城(在州境高良峝周二百八/十丈/本朝康熙四十三)¶
(年/建)銀場(有二一在州&KR0047;同官峡一在陽山縣西北/九域志桂陽縣有同官一銀場陽山縣有)¶
(銅坑一銀場陽山縣志有銀坑二一在縣西北同/官場大寶嶺一在元魚場赤岩宋元符崇寕閒歲)¶
(上貢銀六千八百餘/兩明永樂四年罷)星子墟(在州東北六十里明/洪武二年置巡檢司)¶
(本朝嘉慶二十一年移於/陽山縣七鞏墟以州判駐此)¶
<pb:KR2k0009_SBCK_170-55a>¶
　︹津梁︺通莊橋(在州城内大街又通匯橋在/州城南門内宋刺史鄧魯建)湖光橋(在/州)¶
(城北唐元結自舂陵來遊鑿湖瀦水作/橋於其上登橋一覽湖光如練因名)武安橋(在/陽)¶
(山縣西南三十五里又七/拱橋在縣西南通儒鄉)¶
　︹隄堰︺龍腹陂(在州龍口村相傳東漢/有袁氏兄弟三人築)堰塘(在州三樂/鄉又力本)¶
(陂在朱岡上里/洞溉田千頃)水障(在陽山縣通楚門外明萬厯/三年築長百餘丈以䕶城垣)¶
(本朝康/熙中修)¶
　︹陵墓︺︹唐︺劉瞻墓(在州東翠/峯寺東)︹南唐︺孟賓于墓(在州北靜/福山虎頭)¶
(腦)︹南漢︺黄損墓(在州西北高/良梅花嶺)︹宋︺邵煜墓(在州東/諌議灣)︹明︺¶
　　曾象乾墓(在州東巾/峯山下)¶
　︹祠廟︺昭忠祠(在州城東門/本/朝嘉慶八年建)五賢祠(在州學内宋/端平中郡守)¶
<pb:KR2k0009_SBCK_170-55b>¶
(劉元長建祀唐韓愈劉禹/錫宋朱子及張浚張栻)劉相祠(在州城東北/祀唐劉瞻)韓¶
　　文公祠(在陽山縣/東釣臺上)茨太守廟(在州城内育德泉南/祀南漢桂陽太守茨)¶
(充)郭將軍廟(在州城外後街北祀漢偏將軍郭孚/孚曾從路博德征南越後人於駐兵)¶
(處立廟/祀之)¶
　︹寺觀︺光孝寺(在州城内城隍/廟西劉宋時建)連州寺(在州南二/十里唐建)香積¶
　　寺(在陽山縣北浦下/鄉宋紹興元年建)延真觀(在州西白鶴山陳真/人煉丹處唐永昌時)¶
(建)清虚觀(在州東北靜福山梁廖沖居此修煉&KR0022;/人因以為觀宋乾興中賜號靈祐真君)¶
(中有御/書閣)¶
　︹名宦︺︹唐︺韓愈(鄧州南陽人德宗時上疏極論宫市貶/陽山令遺愛在民民生子多以其姓字)¶
(之)王仲舒(祁縣人徳宗時由吏部郎貶連州司户/在官如在家政暇闢地為燕喜亭昌黎)¶
<pb:KR2k0009_SBCK_170-56a>¶
(韓愈/爲記)劉禹錫(中山人元和中刺連州先是州人未/有成進士者禹錫在州日以文章自)¶
(適後大中中劉瞻始登進士文物/漸盛人以爲禹錫振起之力爲多)蔣防(興州人寶/厯中刺連)¶
(州有惠政嘗疏楞/伽峡水民甚便之)︹宋︺董樞(真定元氏人開寶三年/大舉伐劉鋹令知連州)¶
(兼行營招撫使嶺/南平賜錢三百萬)林概(福清人知連州康定初上/封事請行唐府兵法又請)¶
(備蠻籍士民爲兵/購猺人使守禦)周敦頤(道州營道人爲郴之/桂陽令治績大著)王¶
　　大寶(潮州人建炎初知連州代還言連英循惠新/恩六州居民纔數百非懋遷之地月輸免行)¶
(錢宜蠲減高宗善之乃/命廣西諸司具減疏聞)李華(建安人嘉定中爲連/州司法楞伽峡壅水)¶
(逆行爲患數歳華力任疏鑿三載功訖去/任日聞有遷學之議猶留錢五十萬助役)︹明︺侯禮¶
(臨桂人洪武中以國子生拜江西僉事左遷連州/判官㑹猺獞劫掠經年禮至賊巢諭以禍福賊率)¶
(衆向化末幾復據高良鄉禮再招/徠之悉爲編氓秩滿陞本州知州)殷貴(無錫人成/化中知陽)¶
<pb:KR2k0009_SBCK_170-56b>¶
(山縣地窮僻少文貴為講律令俾知趨避大書為/善最樂田字鏤板給之有兄弟爭田者開諭之感)¶
(泣而去獄中置響板約曰冤未達者/擊之多所平反卒於官民罷市巷哭)陳九疇(曹州/人正)¶
(德二年以刑部主事出知陽山縣勤於民事嘗積/榖至一萬五千石以備賑貸後值歲饑存活者甚)¶
(衆)徐美(邵武人隆慶二年知連州一夕微行有二/婦張燈相謂曰是油如徐使君清明旦召)¶
(詰之婦曰闔境皆為此言也賊酋陳龍周肆掠相/戒不入連境美日皆吾赤子也往招之賊遂服)¶
　　趙文禎(馬平人隆慶中知陽山縣時白芒老鴉稍/佗三坑猺人為患文禎設方畧平定之又)¶
(親往撫餘峝猺皆感悟願入民籍名其地為永化/鄉又以春夏水漲湟水不能容屢有潰溢乃於城)¶
(西築䕶城水障/民至今利之)¶
　︹本朝︺屠洪基(嘉興人順治八年知陽/山縣馬寶難作死之)潘元音(華陽人/乾隆五)¶
(十四年知陽山縣作養人材嚴/懲&KR0060;匪當時有夜不閉户之謡)陳九敘(福建人乾/隆五十九)¶
<pb:KR2k0009_SBCK_170-57a>¶
(年知陽山縣清慎明決振興學校/甫半載調任去士民感頌弗衰)¶
　︹人物︺︹南北朝︺︹宋︺鄧魯(字子約世居桂陽韶陂里性至/孝四歲父戍邊泣别如成人元)¶
(徽中舉秀才為郡小吏以上民閒藏書遣至京/師詔補本郡太守多政績齊永明中贈司徒)︹唐︺¶
　　區澤(字伯仁連州人少以學行重鄉閭州近荆衡/民多流徙澤招集至門擇智勇者與貲經商)¶
(編為什伍鄉里藉以捍衛隋大業中改州為熙平/郡拜澤為郡守高祖代隋澤舉郡歸附荆粤得免)¶
(於兵天下既定閉户謝/事不受官爵士論高之)李玊珪(連州人少以義勇/聞天寶之末與何)¶
(昌期同應募赴義後為郭子儀部將子儀愛/其膽力嘗置左右平安史復兩京與有力焉)劉瞻¶
(字幾之桂陽人舉進士累遷至中書舍人出為河/東節度使咸通十一年以中書侍郎同中書門下)¶
(平章事同昌公主薨懿宗捕太醫韓宗紹等送詔/獄瞻上疏固爭帝大怒路巖韋保衡復譖之貶驩)¶
(州司户叅軍天下謂瞻鯁直特為䜛擠舉以為冤/僖宗立復中書侍郎平章事瞻為人廉約所得俸)¶
<pb:KR2k0009_SBCK_170-57b>¶
(以餘濟親舊之窶困者家不留儲無第/舍四方獻饋不及門行已始終完潔)︹五代︺︹南唐︺¶
　　孟賓于(字國儀連州人少聰慧力學不倦晉天福/九年進士能詩李若虚觀察沅湘大見稱)¶
(賞陳堯佐亦謂五代/以來詩人所不逮云)︹楚︺石文德(連州人好學博覽/嘗讀後漢書摘其)¶
(瑕疵數百條爲之辨駮識者謂史通不能過也素/不善草隸詩律一日得晉帖及殷璠詩選摹倣久)¶
(之遂迥出儔輩楚/王名其鄉曰儒林)︹南漢︺黄損(字益之連州人梁龍/德進士仕南漢官至)¶
(尚書左僕射有桂香集行世與宋齊邱桑/惟翰善每論天下事二人自以爲不及)︹宋︺邵煜¶
(字日華桂陽人七歲能詩太平興國進士/累官諫議大夫知廣州有惠政以循吏稱)歐陽獻¶
　　可(字晉叔連州人領鄉薦嘗作見山臺記張浚亟/稱之州苦上供銀額上書州郡乞奉蠲除人咸)¶
(頌/之)蔡齊基(字夢得連州人著周易述解嘉定八年/爲瓊州司錄時吕祖謙門人趙善譚進)¶
(其書於樓鑰/由是知名)︹明︺李&KR0022;義(字直之連州人嘉靖進士/知上虞縣有異政厯户科)¶
<pb:KR2k0009_SBCK_170-58a>¶
(都給事中條陳時務指摘奸/邪人多其直厯官太常少卿)馬象乾(本姓曾字體/艮連州人萬)¶
(厯進士由庶吉士厯官都察院僉都御史時東廠/擅權象乾抗疏論之竟伏罪天下稱快後致仕卒)¶
　︹本朝︺莫之倣(字節之陽山人順治八年馬寶之難之/倣出穀助兵食城賴以全九年九月象)¶
(寇復攻城之倣率義勇登陴助守/城陷巷戰力竭被執不屈觸石死)¶
　︹流寓︺︹宋︺張浚(綿竹人紹興十六年彗星出西方浚極/論時事秦檜大怒令臺諫論浚以特進)¶
(提舉江州太平興國/宫居連州二十年)¶
　︹列女︺︹宋︺周渭妻莫氏(名筌連州人州隸長沙馬氏與/南漢相持渭為南漢俘&KR0023;後脱)¶
(身北走筌年二十餘家貧二子幼父母欲嫁之筌/泣不從紡績碓舂以給朝夕二子皆畢婚後渭官)¶
(侍御累遷廣東西路計度轉運/使因訪舊室復相見人皆異之)︹明︺邵守琪妻楊氏¶
(連州人年十九夫死竭力養舅姑撫子誠中永樂/庚子鄉試有司以聞旌之同州陳才惠妻嚴氏年)¶
<pb:KR2k0009_SBCK_170-58b>¶
(十六夫死遺腹生一子父欲奪其志誓不從鄧曰/惠妻黎氏年十七夫死守節終身又歐氏錦桂許)¶
(字賈繼保未婚夫死即奔柩前誓守終身鄰婦勸/之輒翦髮斷指以拒紡績絲枲自給年八十卒)¶
　　鄧惟明妻熊氏(連州人嘉靖辛酉冬流賊寇境熊/氏隨妯娌同舟避之舟為賊&KR0023;諸)¶
(人皆就執熊抱其幼女赴水死又同州鄧氏夫姓/名亡考隆慶辛未大龍水賊寇境被擄不受辱投)¶
(水/死)陳張科妻鄧氏(陽山人年二十七而寡食貧守/子三鳳成立娶婦唐氏古五月)¶
(而三鳳死唐年十/七姑婦苦節終身)¶
　︹本朝︺陳子晉妻莫氏(連州人夫亡守節事祖姑及姑/盡孝順治四年土寇將臨城父)¶
(母以舟迎之遠避莫抱幼子付其弟曰此陳氏一/綫也弟善保之吾有二老姑在義不容去城破投)¶
(井死同時有劉烜妻江氏投井死莫矜妻李氏名/子秀不屈被殺陳歩鄉妻李氏名蘭玉為賊所執)¶
(自沈/於海)嚴聖訓妻鄧氏(連州人順治八年土寇掠鄉/鄧誓不受辱&KR0157;二女潛匿山)¶
<pb:KR2k0009_SBCK_170-59a>¶
(中忍飢不/出而死)廖錫封妻邱氏(連州人夫亡守節雍正/九年/旌同州何潤龍)¶
(妻黄氏歐志泰妻何/氏均雍正年閒/旌)陳友韓妻黄氏(陽山人夫亡/守節雍正十)¶
(年/旌同邑唐徳墉妻李氏歐陽/衍修妻唐氏均雍正年間/旌)葉常茂妻呉氏¶
(連州人夫亡守節乾隆二年/旌同州呉秉諤妻/馬氏黄如鉉妻石氏梁燫妻曽氏廖永吉妻張氏)¶
(李茂清妻唐氏呉武中妻石氏鄧/林松妻唐氏均乾隆年間/旌)¶
　︹仙釋︺︹唐︺元慧(嘗居連州寺韓愈重其戒操贈之以詩/時吏部員外郎王仲舒貶連州司户叅)¶
(軍甚愛敬之日與/之遊稱為慧師)¶
　︹土産︺銀(唐書地理志桂陽有/銀明統志連州出)銅(宋史地理志/陽山有銅坑)鐵(唐書/地理)¶
(志桂陽陽山有鐵/明統志連州出)丹砂(唐書地理志/連州土貢)布(唐書地理/志連州土)¶
(貢白紵/細布)藥(宋史地理志連州/土貢官桂鍾乳)¶
<pb:KR2k0009_SBCK_170-59b>¶
