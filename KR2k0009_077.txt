# -*- mode: mandoku-view; -*-
#+TITLE: 大淸一統志
#+DATE: 2015-09-12 00:15:02.214282
#+PROPERTY: ID KR2k0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 77
#+PROPERTY: FILE SB06n0597-2299嘉慶重修一統志-第二千二百九十九册.
<pb:KR2k0009_SBCK_077-1a>¶
大清一統志¶
　南陽府(在河南省治西南六百一十里東西距五百/八十里南北距三百四十里東至汝寕府遂)¶
(平縣界二百六十里西至湖北鄖陽府鄖縣界三/百二十里南至湖北襄陽府襄陽縣界一百七十)¶
(里北至汝州魯山縣界一百七十里東南至汝寕/府信陽州界三百八十里西南至湖北襄陽府均)¶
(州界二百五十里東北至許州襄城縣界二百七/十里西北至陜西商州商南縣界四百二十里自)¶
(府治至/京師二/千一百四十五里)¶
　︹分野︺天文柳星張分野鶉火之次兼角亢氏分野壽¶
　　星之次¶
　︹建置沿革︺禹貢豫州之域春秋為申鄧二國地(文獻/通考)¶
(申在南陽宛縣/鄧在南陽新野)戰國分屬楚韓秦始置南陽郡(史/記)¶
<pb:KR2k0009_SBCK_077-1b>¶
(秦本紀昭襄王三十五年初置南陽郡注今鄧州/也通鑑注秦置南陽以在南山之南漢水之北也)¶
　　漢因之郡治宛三國魏置荆州(晉書地理志南陽/襄陽南鄉屬魏而)¶
(荆州之名/南北雙立)晉爲南陽國南北朝宋仍曰南陽郡南¶
　　齊因之後魏屬荆州(州治府西/南境穰縣)隋開皇初郡廢大¶
　　業初屬南陽郡(時復置南陽/郡移治穰縣)唐武德三年改置宛¶
　　州貞觀八年州廢屬鄧州(時東境/置唐州)五代宋皆因之¶
　　金未於南陽縣置申州與鄧州俱屬南京路元至¶
　　元八年升爲南陽府屬河南江北行省明屬河南¶
　　布政使司¶
　本朝因之屬河南省領州二縣十一¶
<pb:KR2k0009_SBCK_077-2a>¶
　　南陽縣(附郭東西距八十里南北距一百二十里/東至唐縣界五十里西至鎮平縣界三十)¶
(里南至新野縣界七十里北至南召縣界五十里/東南至唐縣界三十里西南至鄧州界四十里東)¶
(北至𥙿州界七十里西北至河南府嵩縣界一百/六十里周初申國春秋楚宛邑漢置宛縣為南陽)¶
(郡治三國魏及晉因之後魏分置上陌縣周省宛/縣入上陌改曰上宛隋開皇初改南陽縣屬鄧州)¶
(大業初屬南陽郡唐武徳三年置宛州貞觀八年/州廢縣仍屬鄧州五代及宋因之金末置申州於)¶
(此元明俱為南陽/府治/本朝因之)南召縣(在府西北一百二十里/東西距二百五十五里)¶
(南北距九十五里東至裕州界三十五里西至内/鄉縣界二百二十里南至南陽縣界五十里北至)¶
(魯山縣界四十五里東南至南陽縣界一十五里/西南至鎮平縣界二百里東北至魯山縣界九十)¶
(里西北至嵩縣界一百九十里本漢西鄂雉縣地/明初置巡檢司成化十二年置南召縣/本朝順)¶
(治十七年省入南陽縣雍/正十二年復置屬南陽府)唐縣(在府東一百二十/里東西距一百二)¶
<pb:KR2k0009_SBCK_077-2b>¶
(十里南北距一百六十里東至泌陽縣界七十里/西至南陽縣界五十里南至湖北襄陽府棗陽縣)¶
(界八十里北至𥙿州界八十里東南至桐栢縣界/四十里西南至新野縣界六十五里東北至泌陽)¶
(縣界一百十里西北至南陽縣界一百二十里本/漢棘陽縣地後魏分置襄城郡上馬縣隋郡廢屬)¶
(舂陵郡唐武德四年屬湖州貞觀元年廢開元十/六年復置上馬縣天寶元年改曰泌陽屬唐州天)¶
(祐三年自比陽移唐州來治改曰泌州五代後唐/復曰唐州晉又曰泌州漢復曰唐州宋曰唐州淮)¶
(安郡屬京西南路金曰唐州屬南京路元屬南陽/府明初省縣入州後廢州為唐縣屬南陽府/本)¶
(朝因/之)泌陽縣(在府東二百里東西距一百三十里/南北距一百六十里東至汝寕府確)¶
(山縣界一百里西至唐縣界三十里南至桐柏縣/界三十里北至舞陽縣界一百三十里東南至桐)¶
(柏縣界七十里西南至唐縣界三十里東北至汝/寕府遂平縣界一百二十里西北至𥙿州界一百)¶
(一十里漢置比陽縣屬南陽郡後漢晉因之宋屬/廣平郡齊因之後魏太和中於縣置東荆州西魏)¶
<pb:KR2k0009_SBCK_077-3a>¶
(改州為淮州隋開皇初又改顯州大業初改為淮/安郡唐武德四年復曰顯州置總管府貞觀元年)¶
(府罷九年改曰唐州天寶初曰淮安郡乾元初復/曰唐州屬山南東道天祐三年徙州治泌陽以比)¶
(陽為屬縣五代宋金因之元至元三年省入州治/泌陽縣明初省泌陽縣入州洪武十四年改置泌)¶
(陽縣於故比陽縣屬/南陽府/本朝因之)桐柏縣(在府東南三百里東/西距二百三十里南)¶
(北距一百二十里東至汝寕府信陽州界一百二/十里西至唐縣界一百十里南至湖北德安府隨)¶
(州界二十里北至泌陽縣界一百里東南至隨州/界二百八十里西南至襄陽府棗陽縣界二百七)¶
(十里東北至汝寕府西平縣界一百五十里西北/至唐縣界一百四十里漢置平氏復陽二縣屬南)¶
(陽郡後漢因之晉省復陽以平氏屬義陽郡宋省/梁置淮安縣又置華州及上川郡西魏初改州曰)¶
(淮州廢帝三年又改純州尋廢隋開皇初郡廢改/縣曰桐柏大業初屬淮安郡唐武德初於縣置純)¶
(州貞觀元年州廢縣屬唐州五代及宋金因之元/至元三年廢明成化十二年復置屬南陽府/本)¶
<pb:KR2k0009_SBCK_077-3b>¶
(朝因/之)鎮平縣(在府西七十里東西距九十里南北/距九十里東至南陽縣界四十里西)¶
(至内鄉縣界五十里南至鄧州界五十里北至南/陽縣界四十里東南至新野縣界四十里西南至)¶
(淅川縣界九十里東北至南召縣界一百六十里/西北至内郷縣界九十里漢置涅陽縣屬南陽郡)¶
(後漢晉以後因之隋開皇初改曰淉陽大業初仍/屬南陽郡唐武德初屬鄧州貞觀元年省入穰縣)¶
(金末始置鎮平縣屬申州元屬南陽府明洪武十/年省入南陽縣十三年復置仍屬南陽府/本朝)¶
(因/之)鄧州(在府西南一百二十里東西距一百五十/五里南北距一百四十里東至新野縣界)¶
(五十五里西至淅川縣界一百里南至湖北襄陽/府襄陽縣界九十里北至鎮平縣界五十里東南)¶
(至新野縣界五十里西南至襄陽府光化縣界六/十里東北至南陽縣界六十里西北至内鄉縣界)¶
(九十里春秋鄧國地戰國秦穰邑漢置穰縣屬南/陽郡後漢因之晉初屬義陽郡後改屬新野郡宋)¶
(齊因之後魏太和中移置荆州於此隋開皇初改/曰鄧州大業初改南陽郡唐武德二年仍曰鄧州)¶
<pb:KR2k0009_SBCK_077-4a>¶
(三年置總管府四年府廢天寶初復曰南陽郡乾/元初仍曰鄧州屬山南道五代梁置宣化軍節度)¶
(唐改威勝軍周改武勝軍宋亦曰鄧州南陽郡武/勝軍節度屬京西南路金曰鄧州武勝軍節度屬)¶
(南京路元為鄧州屬南陽府明洪武初/省穰縣入州仍屬南陽府/本朝因之)淅川縣(在/府)¶
(西南二百四十里東西距一百二十五里南北距/二百里東至鄧州界几十里西至湖北鄖陽府鄖)¶
(縣界三十五里南至湖北襄陽府均州界六十里/北至内鄉縣界一百四十里東南至襄陽府光化)¶
(縣界一百三十里西南至鄖縣界一百九十里東/北至内郷縣界一百二十里西北至陜西商州商)¶
(南縣界三百里本漢析縣地後魏始置淅川縣屬/淅川郡後周省入中鄉唐武徳初復置淅州領淅)¶
(川縣貞觀八年州縣皆省入内鄉五代梁置淅川/縣宋屬鄧州金因之元初復并入内鄉明成化八)¶
(年仍分内鄉置淅川縣屬/鄧州/本朝屬南陽府)新野縣(在府東南五十/里東西距五十)¶
(五里南北距九十里東至唐縣界四十里西至鄧/州界十五里南至湖北襄陽府襄陽縣界五十里)¶
<pb:KR2k0009_SBCK_077-4b>¶
(北至南陽縣界四十里東南至襄陽府棗陽縣界/四十里西南至襄陽府光化縣界五十里東北至)¶
(泌陽縣界五十里西北至鎮平縣界四十里漢置/新野縣屬南陽郡後漢因之晉初為義陽郡治後)¶
(改置新野郡宋齊及後魏因之後周郡廢改縣曰/棘陽隋開皇初復曰新野大業初仍屬南陽郡唐)¶
(武德四年於縣置新州旋廢縣屬鄧州乾元後省/入穰縣宋金為新野鎮元復置縣屬鄧州明因之)¶
(本朝屬/南陽府)内鄉縣(在府西一百九十里東西距八/十里南北距四百八十里東至)¶
(鎮平縣界四十里西至淅川縣四十里南至鄧州/界三十里北至河南府盧氏縣界四百五十里東)¶
(南至新野縣界一百九十里西南至浙川縣界一/百二十里東北至南陽縣界二百里西北至陜西)¶
(商州商南縣治五百里春秋楚析邑漢置析縣屬/宏農郡後漢改屬南陽郡晉屬順陽郡劉宋省魏)¶
(置西析陽縣為析陽郡治西魏改内鄉後周改中/鄉隋避諱復曰内鄉大業初屬析陽郡唐武德二)¶
(年改置析州於此貞觀八年州廢縣屬鄧州/五代及宋金元明因之/本朝屬南陽府)裕州¶
<pb:KR2k0009_SBCK_077-5a>¶
(在府東北一百二十里東西距一百四十里南北/距一百三十里東至舞陽縣界六十里西至魯山)¶
(縣界八十里南至唐縣界七十里北至葉縣界六/十里東南至泌陽縣界一百六十里西南至南陽)¶
(縣界一百二十里東北至葉縣界六十里西北至/南召縣六十里春秋楚方城地秦置陽城縣漢改)¶
(堵陽縣屬南陽郡後漢因之晉屬南陽國劉宋改/為赭陽後魏改置方城縣屬襄城郡西魏為襄邑)¶
(郡治隋開皇初郡廢縣屬淯州大業初屬清陽郡/唐武德初於縣置北灃州貞觀八年改曰魯州九)¶
(年州廢縣屬唐州五代因之宋慶厯四年省入南/陽元豐元年復置仍屬唐州金泰和八年始置𥙿)¶
(州屬南京路元屬南陽府明洪武初省/方城縣入州仍屬南陽府/本朝因之)舞陽縣(在/府)¶
(東北二百七十里東西距六十五里南北距一百/五十里東至汝寕府西平縣界四十五里西至葉)¶
(縣界二十里南至泌陽縣界八十里北至許州郾/城縣界七十里東南至汝寕府遂平縣界七十五)¶
(里西南至裕州界四十里東北至許州襄城縣界/七十里西北至葉縣界一十里戰國魏舞陽邑漢)¶
<pb:KR2k0009_SBCK_077-5b>¶
(置武陽定陵二縣屬潁川郡後漢因之晉屬襄城/郡劉宋省魏皇興初改定陵置北舞陽縣永安中)¶
(置定陵郡隋開皇初郡廢改縣曰北舞大業初屬/潁川郡唐初屬道州貞觀𥘉廢開元四年復置舞)¶
(陽縣屬仙州二十六年改屬許州五代因之宋屬/潁昌府金泰和八年改屬裕州元至元三年首入)¶
(葉縣後復置仍屬裕州明/因之/本朝屬南陽府)葉縣(在府北一百三十/里東西距七十五)¶
(里南北距九十里東至舞陽縣界五十里西至汝/州魯山縣界二十五里南至𥙿州界六十里北至)¶
(許州襄城縣界三十里東南至舞陽縣界七十里/西南至鄧州界一百二十里東北至許州襄城縣)¶
(界三十里西北至汝州寶豐縣界十八里春秋楚/葉邑漢置葉縣屬南陽郡後漢因之晉屬襄城郡)¶
(劉宋大明元年省魏復置北齊移襄州來治後周/州廢置南襄城郡隋開皇初郡廢大業初縣屬潁)¶
(川郡唐武徳四年於縣置葉州五年州廢縣屬北/灃州貞觀中屬許州開元四年置仙州二十六年)¶
(州廢縣屬汝州大厯四年復置仙州五年又廢縣/仍屬汝州五代及宋因之金泰和八年改屬裕州)¶
<pb:KR2k0009_SBCK_077-6a>¶
(元明因之/本/朝屬南陽府)¶
　︹形勢︺西通武關鄖關東南受漢江淮宛亦一都會也¶
(史/記)武關瞰其西桐柏揭其東疏滄浪而爲隍廓方¶
　　城而爲墉湯谷湧其後淯水盪其胸推淮引湍三¶
　　方是通(張衡南/都賦)北連中原東通呉會西接巴蜀南¶
　　控蠻越(宋熊剛/大義)鄧爲襄漢樊籬南陽又爲鄧州樊¶
　　籬古形勝之國(虞允文/奏議)¶
　︹風俗︺政尚忠樸有先王遺風(史/記)南陽好商賈召父富¶
　　以本業(漢/書)被召杜韓黃之化易商賈爲本業轉爭¶
　　訟爲篤厚(玊/海)俗有武斷之風人勤農桑之務(方輿/勝覽)¶
<pb:KR2k0009_SBCK_077-6b>¶
　　惇樸尚農俗以殷富(舊/志)¶
　︹城池︺南陽府城(周六里有奇門四池廣一丈明洪武/三年建/本朝康熙二十三年修乾)¶
(隆七年重修/南陽縣附郭)南召縣城(周二里門四池廣二丈明/成化中建/本朝雍正十)¶
(二年重築乾隆十年/修二十八年重修)唐縣城(周六里門四池廣二/丈明洪武三年建正)¶
(徳十二年重建嘉靖中增築/本朝順治九年修/康熙二十五年雍正八年乾隆十年十八年二十)¶
(三年二十/八年重修)泌陽縣城(周五里門四池廣一丈立尺/明成化五年建正徳六年崇)¶
(禎十四年増建/本朝順治六年修康熙二十/四年五十四年乾隆十八年二十七年重修)桐¶
　　柏縣城(周四里門四池廣一丈五尺明成化十三/年建嘉靖中重建/本朝順治康熙中修)¶
(乾隆二十/七年重修)鎮平縣城(周五里有奇門四池廣一丈/五尺明正徳九年建/本朝)¶
(康熙二十七年修/乾隆十八年重修)鄧州城(内城周四里有奇門四/池廣一丈五尺外城周)¶
<pb:KR2k0009_SBCK_077-7a>¶
(十五里有奇門五池廣六丈引刁河水注之明㓋/武二年建嘉靖三十二年三十五年復營葺外城)¶
(萬厯中増濬外城河崇禎七年十年重建/本朝/順治三年増治内城康熙三十年修乾隆十年重)¶
(修)淅川縣城(周四里有奇門四池廣一丈明成化/中及正德十二年屢加增築萬厯五)¶
(年濬濠加深/本朝順治/三年修乾隆十年重修)新野縣城(周四里門四/池廣二丈五)¶
(尺明天順五年建正德六年增高嘉靖四年濬濠/本朝康熙二十五年修乾隆八年二十八年重)¶
(修)内鄉縣城(周八里門四池廣一丈二尺明正徳/六年甃甎萬厯二十七年增築/本)¶
(朝順治二年修乾/隆十二年重修)𥙿州城(周九里門四池廣二丈/明洪武三年建正徳六)¶
(年修/本朝順治十二年修康/熙二十六年雍正十二年重修)舞陽縣城(周八里/門四池)¶
(廣二丈外築䕶城隄廣一丈明成化十九年建正/德隆慶中重建/本朝康熙二十八年修雍正三)¶
(年乾隆六年二/十八年重修)葉縣城(周六里門三池廣十丈引/昆水注其中明正德六年)¶
<pb:KR2k0009_SBCK_077-7b>¶
(増築嘉靖三年濬池隆慶萬厯中重建/本朝順/治十二年修康熙/十九年雍正二年乾隆十四)¶
(年二十九/年重修)¶
　︹學校︺南陽府學(在府東門外明永樂七年建/本/朝順治十年修入學額數二十名)南¶
　　陽縣學(在縣治東明洪武九年因元舊址建/本/朝順治九年修康熙六年二十年雍正四)¶
(年重修入學/額數十五名)南召縣學(在縣治西北隅子城内明/成化十二年建正徳十六)¶
(年重建/本朝雍正四年修乾/隆七年重修入學額數十二名)唐縣學(在縣治東/南明洪武)¶
(三年建/本朝順治十二年修康/熙六年重修入學額數十五名)泌陽縣學(在縣/治西)¶
(明洪武十四年因元舊址建/本朝順治十三/年修康熙二十五年重修入學額數十二名)桐¶
　　柏縣學(在縣治南明成化中建/本朝順治十一/年修康熙十二年十四年重修入學額數)¶
(八/名)鎮平縣學(在縣治東元至元初建在縣治西北/明萬厯中遷建/本朝順治八年修)¶
<pb:KR2k0009_SBCK_077-8a>¶
(康熙二十三年重修/入學額數十二名)鄧州學(在州冶西南明洪武/五年因金舊址重建)¶
(萬厯八年遷於内城/本朝順治十四年修康熙/三十三年乾隆十四年重修入學額數十五名)¶
　　淅川縣學(在縣治東南明成化中建萬厯二十二/年重建/本朝順治十三年修康熙二)¶
(十六年重修入/學額數八名)新野縣學(在縣治東明㓋武六年/徙建/本朝康熙二十)¶
(八年修乾隆九年重/修入學額數十五名)内鄉縣學(在縣治東南元大/德八年建明洪武)¶
(七年重建/本朝順治十五年修康/熙二十六年重修入學額數十五名)裕州學(在州/治西)¶
(明洪武三年建/本朝順治十五年修康熙二十/八年雍正二年乾隆二年重修入學額數十五名)¶
　　舞陽縣學(在縣治東南明洪武五年因宋舊址建/本朝順治四年修康熙三十年重修)¶
(入學額數/十五名)葉縣學(在縣治東南明洪武三年因金/舊址建/本朝順治十三年修)¶
(康熙二十九年重修/入學額數十五名)南陽書院(在南陽縣東舊為/南汝道駐節之所)¶
<pb:KR2k0009_SBCK_077-8b>¶
(本朝康熙三/十年改建書院)諸葛書院(在南陽縣西南臥龍岡/元至大二年勅建/本)¶
(朝康熙三/十年修)臨湍書院(在鄧州西關舊在州東南名/韓文公書院明嘉靖閒始建)¶
(於此改今名/本朝康熙二/十一年修乾隆十八年重修)白水書院(在新野縣/北/本朝)¶
(康熙三十年因/明舊址重建)¶
　︹户口︺(原額人丁三十七萬七千四百七十八今滋生/男婦大小三百三十一萬六千八百七十七名)¶
(口計四十七萬七/千五百五十四户)¶
　︹田賦︺(田地十四萬九千二十四頃七十二畝額徵地/丁雜項銀二十九萬八千九百二十三兩七錢)¶
(有/奇)¶
　︹山川︺紫山(在南陽縣西北二十五里一名紫靈山水/經注宛縣有紫山山東有一水東西十五)¶
(里南北二百步湛然中/滿無所通會冬夏常温)磨山(在南陽縣西北四十/里石可為磨磑故名)¶
<pb:KR2k0009_SBCK_077-9a>¶
　　蘘山(在南陽縣北二十五里一名黄山昔居民患/蠱遇神女於此教食蘘荷得解因名相近有)¶
(北筮/山)精山(在南陽縣北後漢書朱儁傳孫夏屯宛/中儁急攻之夏走追至西鄂精山破之)¶
(元和志精山在南陽/縣西北二十七里)蒲山(在南陽縣東北四十里/自紫山迤邐東行岡巒)¶
(陡起逆折而/北横亙數里)豫山(在南陽縣東北十五里孤峯峭/立下有三十六陂漢召信臣東)¶
(漢杜詩晉杜預作陂漑田民𬒳其利遺址猶存水/經注淯水南逕豫山東山上有神廟俗名之為獨)¶
(山/也)豐山(在南陽縣東北三十里山海經豐山有獸/焉其狀如蝯名曰雍和神耕父處之常遊)¶
(清泠之淵出入有光有九鐘焉是知霜鳴注清泠/水在西鄂縣山上神來時水赤有光耀今有屋祠)¶
(之霜降則鐘鳴故言之也元和/志豐山在向城縣南三十二里)百重山(在南召縣/南七十五)¶
(里亦名百里山山巒重複幾及百里其最著曰鹿/鳴武陽亂石柘禽鯉魚五山皆高峻深險乃三鴉)¶
(之第一鴉也通典/方城有百重山)雉衡山(在南召縣南本名衡山/漢書地理志南陽郡有)¶
<pb:KR2k0009_SBCK_077-9b>¶
(雉衡山醴水所出水經注醴口水岀南陽雉山亦/云導源雉衡山即山海經云衡山是也馬融廣成)¶
(頌曰面㩝衡陰指謂是山/在雉縣界故世謂雉衡山)礬山(在南召縣/南產礬石)燕尾山¶
(在南召縣西南對形如燕尾又縣境西有香鑪山/張屠山金斗山挂鼓山鉢盂山西南有壺山板山)¶
(西北有/伏牛山)望山(在南召縣西南二十里相傳/光武登此山以望南陽因名)丹霞山¶
(在南召縣西北三十里三鴉路中一名留山上有/棲霞寺後一峯巉巖千仞左右兩峯夾立旁近諸)¶
(峯朝拱金末武善自三峯敗走南陽收潰兵/屯留山即此地/武善舊作武仙今改正)鹿鳴¶
　　　山(在南召縣/北三十里)孤山(在唐縣東南五十里平地介立/為縣境諸山之右臂又葉縣西)¶
(南六十里/亦有孤山)石羊山(在唐縣東南七十里山多白石/如羊相近有龜山尖山香鑪山)¶
　　　石柱山(在唐縣東南八十里山上兩石屹立如/柱柱有鐵環相傳大禹導淮繫舟於此)馬¶
　　　武山(在唐縣東南九十里層峯疊嶂其中坦/平相傳漢馬武屯兵於此上有劒臺峽)白玉¶
<pb:KR2k0009_SBCK_077-10a>¶
　　山(在唐縣南五十里一/名髪山上有卓錫泉)午峯山(在唐縣南五十里/當縣之午五峯並)¶
(峙)花山(在唐縣南六十里山上有彩石輝映望之/如花因名花山坡五代晉天福六年安從)¶
(進攻唐州不克退至花山即/此通鑑注花山在湖陽北)大王山(在唐縣南六/十里昻藏獨)¶
(上為縣治/之中峯)蓼山(在唐縣南九十里去湖陽城二里/古蓼國以此名山上有蓼王廟唐)¶
(書地理志淮安/郡湖陽有蓼山)唐子山(在唐縣南百里唐因以名/州山麓西南有唐子亭即)¶
(唐子鄉也王莽末劉縯起兵自新野進屠唐子鄉/殺湖陽尉葢在此相近有紫玉山頂有龍潭二旱)¶
(禱輒/應)獅子山(在唐縣南百里下有獅子崖崖麓黃/石大小布地皆八楞如人磨琢者俗)¶
(名繡/毬石)雙鳳山(在唐縣西北二里兩峯並峙其/狀如鳯又縣西八里有鳳凰山)富春¶
　　山(在唐縣西北七十里首入唐河突起高阜西南/一帶山峯參錯延亙百里内有紫金崖洞口常)¶
(岀雲霧又内鄉縣南十五里/亦有富春山下臨七里河)萬子山(在泌陽縣東/四十里羣峯)¶
<pb:KR2k0009_SBCK_077-10b>¶
(峻起山多蘭蕙相近有/鍋石山駱駝山黑石山)銅山(在泌陽縣東六十里/大胡之攴山舊産銅)¶
(俗傳鄧通鼓鑄其下下有鄧荘村其東/為小銅山去縣七十五里産蒼术黃精)天橋嶺山¶
(在泌陽縣東六十里峯巒/奇秀仰觀天橋人罕能到)牛心石山(在泌陽縣東/六十里高數)¶
(十丈上平坦/容百餘人)截軍山(在泌陽縣東八十里高險如/城對峙為棋盤山上有石棋)¶
(盤)祝家衡山(在泌陽縣東南七十里又有石碑/石婆諸山羣峯列峙翠秀插天)磐¶
　　　石山(在泌陽縣南三十里蔡水出焉俗稱盤古山/水經注蔡水出南盤石山故亦曰磐石川)¶
　　　慈邱山(在泌陽縣西北五十里隋因置慈邱縣水/經注作茈邱山古名重邱史記秦㑹韓魏)¶
(齊兵伐楚敗其兵於重邱元和志慈邱/山在慈邱縣西五十里今俗呼為三山)扶予山(在/泌)¶
(陽縣西北七十里潕水所出水經注山海經曰朝/歌之山無水出焉東流於滎經書扶予者其山之)¶
(異名/乎)華山(在泌陽縣西北七十/里山後即馬仁陂)羅漢山(在泌陽縣/西北九十)¶
<pb:KR2k0009_SBCK_077-11a>¶
(里徑險仄惟/攀蘿可上)虎頭腦山(在泌陽縣北五十里特出/諸峯為縣之王山又虎頭)¶
(山在縣東北九十里水經/注謂之奥山奥水所出也)玲瓏山(在泌陽縣北九/十里石洞空虚)¶
(曲折相通名玲瓏同其下象河山/焉相近有光石腦山一名覆甌山)中陽山(在泌陽/縣東北)¶
(五十里接舞陽縣界/名中陰山又名上界山瀙/水出焉漢書地理志南陽郡舞陰有中陰山水經)¶
(注郭景純曰瀙水出葴山許慎云出中陽山皆山/之殊目也/按寰宇記謂中陽山即慈邱山誤)¶
　　雙山(在泌陽縣東北五/十里兩峯並峙)大胡山(在必陽縣東北七/十里其下春水河)¶
(出焉一曰大狐山亦名壺山上平衍有池泉中有/古風洞後漢書樊英傳隱於壺山之陽注山在今)¶
(鄧州新城縣北水經注大胡山在沘陽東北三十/餘里廣員五六十里張衡賦南都所謂天封大胡)¶
(者也元和志大胡山在慈邱縣東南沘水所岀/按文選注天封大狐皆山名通志天封山一名大)¶
(胡則是本/一山也)大復山(在桐柏縣東三十里桐柏山之/支峯後漢書郡國志南陽郡平)¶
<pb:KR2k0009_SBCK_077-11b>¶
(氏桐柏大復山淮水出盛宏之荆州記桐柏淮源/湧發其中潛流三十里東出大復山南蕭德言括)¶
(地志大復山/南有淮源廟)桐柏山(在桐柏縣西南三十里東南/接湖廣德安府隨州界西接)¶
(襄陽府棗陽縣界上有王女臥龍紫霄翠微蓮花/諸峯淮水出焉書禹貞導淮自桐柏傳桐柏山在)¶
(南陽之東漢書地理志南陽郡平氏桐柏山在東/南元和志桐柏山在桐柏縣西南九十里禹貢錐)¶
(指大復胎簪皆其支峯/禹貢則總謂之桐柏也)琵琶山(在桐柏縣西一里/又有牡丹山在縣)¶
(西北六十/里産牡丹)胎簪山(在桐柏縣西三十里禹貢疏胎/簪葢桐柏山之旁小山也水經)¶
(注淮水出南陽平氏縣胎簪山東北過/桐柏山寰宇記山在縣西北三十里)黒石山(在/桐)¶
(柏縣北五里山石延亙數/里無樹其色純黑故名)圍山(在桐柏縣北四十/里接泌陽縣界四)¶
(圍皆山舊/出銀礦)高老山(在桐柏縣東北一百里亦名栲/栳山一名高樂山峯巒峻起高)¶
(出羣山相連者有石門山兩山/對峙如門下有小嶺横亙若限)大木山(在桐柏縣/東北一百)¶
<pb:KR2k0009_SBCK_077-12a>¶
(里接汝寕府信陽州界大木水出焉水經注即晉/將軍祖逖自陳留將家避難所居也元和志在縣)¶
(東北五十五里山上有池時人號/天目寰宇記大木山俗名天目山)遮山(在鎮平縣/東三十里)¶
(巒岫岧嶤澗谷深阻/遮隔前後亙十餘里)甕山(在鎮平縣西北三十里/上有石穴如甕又五里)¶
(為金/冡山)騎立山(在鎮平縣西北九十里山勢昻聳狀/如立騎本名岐棘山音訛耳其上有)¶
(五峯並峙曰聖朶禪庵朶摩雲朶嬌女朶啞女朶/一名五朶山金天興元年思烈承制授洪鄂三合)¶
(五朶山一帶行元帥府事即此又有龍湫三穴謂/之上中下三潭即照河之源也其陽有悔來坡極)¶
(峻險/洪鄂三合舊/作黄摑三合今改)杏花山(在鎮平縣北十里其/地宜杏故名下有小)¶
(龍潭溢流/入涅水)析隈山(在鄧州南七十里名勝志左傳/僖公二十五年秦人過析隈因)¶
(記其地/而名山)紫金山(在鄧州城西南隅岡阜崛/起城據其上因山為墉)禹山(在/鄧)¶
(州西南六十里上有禹廟下有龍潭又西十里為/上禹山亦有禹廟其南為泉池平地湧泉漑田數)¶
<pb:KR2k0009_SBCK_077-12b>¶
(十/頃)湯山(在鄧州西南七十里有東西兩峯對峙東/峯有成湯廟下有温泉其東南有河池與)¶
(温泉相接九域志穰/縣有五壟山今湮)洞兒山(在鄧州西南百里俗/名杏兒山連亙數十)¶
(里巖洞甚多下有一堵泉又峭/山在州西六十里以高聳得名)覆釜山(在鄧州西/北八十里)¶
(跨内鄉縣境以形似名俗呼為吐霧山山右有/五龍泉魏書地形志南陽郡新城有覆釜山)永¶
　　青山(在鄧州西北九十里山多松竹/四時常青西北即内鄉縣界)𨫼峯山(在鄧/州西)¶
(北山左有濟漯泉北/為界山下有雅祖洞)白崖山(在鄧州西北唐朱林/所云北有白崖聯絡)¶
(者也自山而西羣山連亙以達於武/關又赤石山亦在州西北朝水出焉)岵山(在淅川/縣東二)¶
(十里山頂有泉容升水恆取不竭唐書地理志鄧/州内郷有岵山宋史孟珙傳紹定六年金將武善)¶
(上岵山之絶頂窺/視珙設伏破之)馬蹬山(在淅川縣東三十里與/内鄉縣接界宋史孟珙)¶
(傳金將武善為宋軍/所撓退屯馬蹬山)雷山(在淅川縣東南二/十里下臨丹水)太白¶
<pb:KR2k0009_SBCK_077-13a>¶
　　山(在淅川縣東南八十里峯巒高峻下臨丹水相/近有玉照山北有石壁高仞許截然如削其色)¶
(青瑩其下/溜水漣漪)石杯山(在淅川縣南一峯雄壯/上有隋石杯太子廟)象山(在/淅)¶
(川縣南二十里旁有大也數畝深十丈許相/近為火焰山山勢壁立崖色丹黄如火焰)四峯¶
　　山(在淅川縣南四十里其峯四出屹然如削又鷹/子山亦在縣南境蕭齊永元初陳顯達攻魏引)¶
(兵渡均水西/據鷹子山)泰山(在淅川縣南六十里/半入湖廣均州界)龍山(在淅/川縣)¶
(西二十里狀如遊龍偃伏於淅江之香相近有王/子山又三十里為淩老山五峯上峙屹若天際)¶
　　岝㟯山(在淅川縣西百里峯/巒峭拔㓊穴玲瓏)丹崖山(在淅川縣西/北九十里水)¶
(經注丹水南有丹崖山山/悉赬壁霞舉若紅雲秀天)簧鎖里山(在淅川縣西/北九十里二)¶
(山對峙其東南有/鎖里洞簧里洞)獨阜山(在淅川縣西北九十里/四面無麓兩峯拱峙淇)¶
(河中相去四里/俗以雌雄呼之)蔓荆山(在新野縣北四十里白河/滸積沙高數丈峯巒如堆)¶
<pb:KR2k0009_SBCK_077-13b>¶
(雪多產蔓荆又有小/蔓荆山在縣西四里)靈山(在内鄉縣南二十里一/名雲山南接鄧州界又)¶
(有馬户山在縣南二十里名勝志山有穴/昔有神馬出焉石勒時立黄攀神祠於上)孤峯山¶
(在内鄉縣西南十里/一峯特峙高矗天表)高前山(在内鄉縣西南十里/頂有池甚清冷亦名)¶
(天池山山海經翼望山東南五十里曰高前/之山其上有水焉甚寒而清帝臺之漿也)臺子¶
　　山(在内鄉縣西南一百二十里一峯平起若臺或/譌為太子山其南又有南山深僻多溪澗人跡)¶
(罕到有白龍黄龍五龍等/泉南接湖廣光化縣界)石堂山(在内鄉縣西五/十里山㓊若堂)¶
(又名/靈堂)墨山(在内郷縣西北五十里一名石墨山水/經注黃水北有墨山山石悉黑繢綵奮)¶
(發黝焉若墨故謂之墨山隋書/地理志淅陽郡南鄉有石墨山)霄山(在内鄉縣西/北百里亦名)¶
(蕭山刁水出焉又西北百五/十里有花山毎春花如列錦)夕陽山(在内鄉縣北/六十里竹木)¶
(蓊鬱其陽有蚌湖潭/廣四十步冬夏不涸)秋林夏館山(在内鄉縣北一/百五十里泉石)¶
<pb:KR2k0009_SBCK_077-14a>¶
(甚勝湍水出焉元和志翼望山/在臨湍縣西北二百里即此)老君山(在内鄉縣/北三百里)¶
(突嶠懸崖隱見雲/表相近有擂鼓山)馬山(在内鄉縣東北五十里有/曡嶂懸崖下臨黙河其相)¶
(接者為金斗/山舊設巡司)聖朶山(在内郷縣東北八十里壁立/霄漢形如筆架為一縣之勝)¶
　　大乘山(在裕州東南四十里嶙峋/聳翠對峙者為小乘山)平頂山(有二一/在𥙿州)¶
(西北三十五里其側有龍潭旱禱多應一在葉/縣北三十里接汝州郟縣界西麓有風水二洞)酈¶
　　山(在裕州西北六十里趙水出焉又北有小/酈山即今駐鶴山故此山亦謂老酈山)七峯¶
　　山(在𥙿州北三十里上有七峯列峙下有暖泉三/時俱凉至冬則温潘河出焉下有滑石洞產滑)¶
(石魏書地形志方城縣有七/石山即此相近有當陽山)泉白山(在裕州北五/十里與七峯)¶
(對峙絶頂有泉下流如布又寶泉山/在州北六十里上有甘泉民資灌漑)黄石山(在裕/州東)¶
(北五十里聳然高出諸山一名小武當山下有青/龍潭西有白虎峯南有火精嶺北有真龜洞其西)¶
<pb:KR2k0009_SBCK_077-14b>¶
(有牛心山/賈河出焉)瞻山(在舞陽縣東南十八/里出城即見故名)牛腦山(在舞/陽縣)¶
(東南七十里即伏牛山九/域志舞陽縣有㐲牛山)蘇家寨山(在舞陽縣南/七十里高千)¶
(餘丈壁立險絶舊有蘇氏避兵於此其相屬諸山/曰百藥山虎頭崖九頭崖白石崖蠻王嶺馬鱉嶺)¶
(走馬嶺千人嶼鎗鋒垜鷄窩龍窩地皆奇勝/按/舊志泌陽縣東北二十里亦有蘇家寨山與此接)¶
(界即一/山也)十八盤山(在舞陽縣南八十/里周迴十八盤)馬鞍山(在舞/陽縣)¶
(西南四十里九域志/舞陽縣有馬鞍山)高陵山(在舞陽縣北定陵城/西漢書地理志高陵)¶
(山汝/水出)於東山(在葉縣東南六十里亦作于/東水經注潕水逕於東山西)方城山¶
(在葉縣南四十里跨𥙿州境後魏因置方城縣左/傳僖公四年楚屈完對齊侯曰楚國方城以為城)¶
(注方城山在葉縣南水經注潕水東北逕方城郡/國志曰葉縣有方城郭仲產曰苦菜于東之間有)¶
(小城名方城苦菜即黃城也及於東通為方城矣/世謂之方城山元和志在方城縣東北五十里)¶
<pb:KR2k0009_SBCK_077-15a>¶
　　豹子山(在葉縣南六十里勢極/險阻其西有雲夢山)西唐山(在葉縣西/南六十里)¶
(一曰唐山又名青山後漢書高鳳傳鳯受業於西/唐山中注山在今唐州湖陽縣西北水經注昆水)¶
(出魯陽唐山又醴水東流厯唐山下即鳯隱處通/志石門山在葉縣西南其西有青山昆水所出即)¶
(西唐山也/按通典以湖/陽縣唐子山為西唐山誤)北渡山(在葉縣西北十/八里產美石)¶
　　黄城山(在葉縣北十里俗名花山與方城山相連/水經注南陽葉方城邑西有黃城山是長)¶
(沮桀溺耦耕之所有東流水則子路問津處唐書/地理志臨汝郡葉有黄城山括地志在縣西南二)¶
(十五/里)河山(在葉縣北十三/里上有龍泉)分水嶺(在南召縣北水/自嶺而下南北)¶
(分流北流入於汝南流入於淯俗呼為分頭嶺亦/曰魯陽關寰宇記在向城北七十里即三鴉之第)¶
(二鴉也從此而北五十里為第三鴉入魯山縣界/又𥙿州西北亦有分水嶺東接七峯西接厯山)¶
　　青衣嶺(在泌陽縣東八十里上平廣有池不涸/其西北去縣百里為父子嶺極峻險)愁¶
<pb:KR2k0009_SBCK_077-15b>¶
　　斯嶺(在淅川縣北二十餘里秦/晉之境往來攀陟故名)臥龍岡(在南陽縣/西南七里)¶
(起自嵩山之南綿互數百里至此截然/而止囘旋盤繞相傳諸葛草廬在焉)望城岡(在/唐)¶
(縣東二里行者至此城郭了然又縣西南六里有/馬營岡西二里有廟兒岡十里有沙岡北十五里)¶
(有棗林岡東北七/十里有長洋岡)顯望岡(在泌陽縣北元和志顯/望岡在比陽縣西北六)¶
(十里隋顯/州以此名)柘林岡(在鄧州南七十里或/云古柘林郡置此)拜臺岡(在/内)¶
(鄉縣西南一百十里丹水東/岸上有望兵臺可以眺遠)招撫岡(在裕州東北/二十里相傳)¶
(光武曾駐此/招撫降衆)月兒巖(在内鄉縣北一百二十里巖/間白石方丈餘形如滿月三)¶
(十里閒望若/懸鑑故名)大紅崖(在桐柏縣北三十/里險峻可以避兵)滴玉崖(在/鎮)¶
(平縣北三十五/里崖頂有泉)紅崖(在鄧州西四十里山勢逶/迤刁河環繞為一州之勝)石¶
　　穴崖(在淅川縣東三十里兩峯對峙如門/亦名石門金武善置大砦於山上)鮎魚崖¶
<pb:KR2k0009_SBCK_077-16a>¶
(在淅川縣西十里與王子/山對峙亦金武善結砦處)鐵牛隴(在桐柏縣東上/有鐵堆狀若伏)¶
(牛)圈子石(在必陽縣東南七十里銅/山東南水中内有四往)散鴉坪(在南/召縣)¶
(南十八里縣志羣鴉引光/武至此得路俱散去故名)子陵洞(在南召縣西十/五里石洞深邃)¶
(莫測世傳嚴子陵/曾寓此一名空山)水簾洞(有二一在桐柏縣西南/十餘里一在淅川縣東)¶
(南白崖山北皆懸/崖瀑布下垂如簾)桃花洞(在桐柏縣西三十里/高丈餘深玉丈許)雙¶
　　石洞(在淅川縣東南百里有二/洞相連洞口大石壁立)漢王洞(在淅川縣/西北百里)¶
(洞極/深邃)栗河(在南陽縣東南十里淯水支流自馬/渡堰分流至新野縣界仍入於淯)潦¶
　　河(源有二一出南陽縣西馬峙岼一出縣北曹峯/山南流俱合為一經鎮平縣東名為三攔河又)¶
(南流至新野/縣界合湍水)十二里河(在南陽縣西十二里源出/紫山東南流循魯家川南)¶
(入淯水又西有江石河/達北河俱流入淯水)黃渠河(在南陽縣北二十/五里源岀紫山東)¶
<pb:KR2k0009_SBCK_077-16b>¶
(流逕豫山之東其流漸大名雝兒河折而南入淯/水又鐵河在縣北四十里源出三賢山南流白跳)¶
(河在縣北五十里源出羅/漢山東南流皆入淯水)秋河(在唐縣東南七十/里自湖廣隨州北)¶
(流入縣界西合三家河入沘水又老龍峽河在/東南九十里自桐柏縣流經縣界西北入秋河)清¶
　　水河(在唐縣南三十五里源出縣之石柱山東北/流入沘水又土橋河亦在縣南接清水支流)¶
(入沘/水)澗河(在唐縣西五十里源出南陽縣周人陂/南流至縣西南七十里入沘水又綿洋)¶
(橋河在縣西南五十里南流會澗河入沘水老陽/河在縣西南七十里湖陽故城西桐河在縣西北)¶
(五十里皆/入泚河)毘河(在唐縣東北三十里源出泌陽縣/馬仁陂西南流至縣北入沘水又)¶
(江河亦源出馬仁陂西/南流經縣東南入灃水)鄧荘河(在泌陽縣東四十/里源出桐山經鄧)¶
(莊鎮西流入沘水又高邑河在縣東三十里高邑/鎮西流入沘水又縣西四十里有牡丹河西北二)¶
(十里有後河官荘鎮有官荘河北有春水河東北/七十里有石河九十里白失鎮有党子河玲瓏山)¶
<pb:KR2k0009_SBCK_077-17a>¶
(下有象可下/流俱入沘水)盧家寨河(自桐柏縣西北流/經唐縣南入沘水)月河(在/桐)¶
(柏縣北發源必陽縣又/岔河在縣東皆入淮)鑼鼓河(在鎮平縣西南五/里中有石竅水觸)¶
(則/鳴)沙溝河(在鎮平縣西四十里源出騎/立山聖朶峯南流入湍水)桐子河(在/鄧)¶
(州南六十里又有茱萸河亦名磚灘河在州西/南八十里得子河在州西四十里俱流入淯水)茱¶
　　萸河(在鄧州西南六十里源出禹山下折而東流/沙嶼縈迴映帶左右人東入淯河擅鄧西林)¶
(泉之/勝)曲河(在鄧州西北三十里源出内郷縣靈山/之南夫子崖亦召夫子崖水有大小二)¶
(龍泉合流由州西北流至冠軍城曲河堰人湍河/明嘉靖聞自曲河鋪南開渠三十里曰文渠導水)¶
(西南流至紫金山北後仍由故渠/達城下春夏漑田冬則引入城濠)洪河(在淅川縣/西北一百)¶
(二十里原出陜西商南/縣商嶺東南流入浙水)趙河(源出裕州西北酈山/之麓東南流經州南)¶
(又西南流經唐縣北二十里圓潭南流入沘/水又潘河源出當陽山流逕城東入趙河)滔河¶
<pb:KR2k0009_SBCK_077-17b>¶
(在淅川縣西南自湖北鄖縣流入經縣西香鑪山/下合丹水又湖河在縣西五里源岀黑馬黃龍二)¶
(泉合流/入丹水)小澗河(在新野縣西北十三里源自鄧/州東南流入境會潦河入於淯)黙¶
　　河(在内鄉縣東十里源岀馬山西南流入湍水又/螺螄河在縣北關源出蓮花池青山河在縣東)¶
(北五十里源岀聖朶山長城河在縣北二十里源/出屈源崗南入湍水又縣北有小水河箕河孤莊)¶
(河下流俱/入湍水)賈河(在裕州東六十里源出牛心山/東流入舞陽縣界入於&KR1267;水)拐¶
　　河(在裕州北六十里源出七峯/山東流入葉縣界注於灃水)燒車河(在葉縣南/三十餘里)¶
(水經注燒車水西出苦菜山東流側葉城南而下/注醴水元和志燒車水在葉縣南二十四里以光)¶
(武燒王尋等輜/重於水濱故名)石潭河(在葉縣東北二十五里中/有大石一作石塘河九域)¶
(志葉縣有/石塘河)梅谿水(在南陽縣西二十里水經注梅/谿水岀宛縣北紫山南逕百里)¶
(奚故宅又逕宛西吕城東又南逕杜行縣東土地/墊下湍溪是注古人於安衆堨之令游水是瀦謂)¶
<pb:KR2k0009_SBCK_077-18a>¶
(之安衆港又南謂之石橋水又謂之女谿之/流而左注淯水隋書地理志菊潭有梅谿)醴水¶
(源出南召縣雉衡山東流經葉縣南又東經舞陽/縣北又東入許州郾城縣界水經注醴水導源雉)¶
(衡山東流厯唐山下又東南與皋水合又東南逕/唐城北南入城而西流出城又屈而東南流逕葉)¶
(縣故城北又逕其城東與燒車水合又東逕葉公/廟北又東與葉縣西陂水會又東注葉陂又東逕)¶
(郾縣故城/南左入汝)洱水(源出内鄉縣熊耳山東南流經南/召縣西入於淯水漢書地理志熊)¶
(耳之山出三水洱水其一焉東南至魯陽入於沔/水經注洱水出宏農郡盧氏縣之熊耳山東南逕)¶
(酈縣北又東南逕房陽城北又逕/西鄂縣南又東南流注於淯水)淯水(自河南府/嵩縣東南)¶
(流入經南召縣西又東南流經南陽縣東分流爲/二西一支南流經新野縣西合潦河湍水又南流)¶
(合刁河又南流入湖北襄陽縣界東一支曰溧河/南流至郭家灘合泌水又西南流入襄陽界還入)¶
(淯又南流入漢俗謂之白河府境諸水悉㑹焉桑/欽水經淯水岀宏農盧氏縣攻離山東南過南陽)¶
<pb:KR2k0009_SBCK_077-18b>¶
(西鄂縣西北又東過宛縣南注淯水東流逕酈縣/故城北又東南流雉縣之雉衡山東逕百章郭北)¶
(又東魯陽關水注之又東南流逕博望縣西北故/城東又東南逕西鄂故城東又南洱水注之又南)¶
(逕預山東又西南逕史定伯碑南又西為爪里津/又西南逕晉蜀郡太守鄧義山墓南又南逕宛城)¶
(東又屈而逕其縣南又南梅溪水注之又南入淯/陽縣逕小長安又西南逕其縣故城南又逕安樂)¶
(郡北又南入新野縣又南與湍水會又南逕新野/縣故城西又東與朝水合又東南與棘水合又東)¶
(南逕士林東又南逕鄧塞東又逕鄾城東/南入於沔明統志白河源岀嵩縣雙雞嶺)魯陽關¶
　　　水(在南召縣魯陽關南七里一名三雅水一名鴉/河源出分水嶺下流一南入淯一東北出而入)¶
(魯山縣界水經江魯陽關水出分水嶺南水自嶺/南流北水從嶺北注其水南流逕魯陽關厯雉衡)¶
(山西南逕皇后城西又西南逕雉/縣故城南又屈而東南流注於淯)赭水(自裕州西/南流逕唐)¶
(縣西為黃水又西南流逕新野縣東為棘水又南/流入於淯水經注赭水出棘陽縣北數源並發南)¶
<pb:KR2k0009_SBCK_077-19a>¶
(流逕小赭鄉謂之小赭水東源方七八步騰湧若/沸故世名之騰沸水南流逕於赭鄉謂之赭水堨)¶
(以為陂水決南潰下注為灣灣分為二西為赭水/東為榮源赭水參差流結兩湖故有東陂西陂之)¶
(名二陂所導俱水枝分東南至會口入沘二湖流/注合為黃水逕棘陽縣之黃淳聚又謂之黄淳水)¶
(又南逕棘陽縣故城西是謂棘水又南逕新野縣/厯黄郵聚謂之黃郵水後漢吳漢擊秦豐戰於黄)¶
(郵水上是也自新野縣東而南流入於淯水謂之/棘口/按赭水亦名堵水漢置堵陽縣以此名後)¶
(更名赭陽元和志堵水在方城縣西去縣三/十五里寰宇記堵水一名柘水皆即此水也)沘水¶
(亦名泌水源出泌陽縣東銅山西南流經縣南又/西南流經唐縣西北名曰唐河又西南流經新野)¶
(縣東入於淯水吕氏春秋齊令章子與韓魏攻荆/荆使唐蔑將兵應之夾沘而軍水經注沘水出沘)¶
(陽東北大胡山東南流逕其縣南沘水又西澳水/注之又西南厯長岡月城北又會馬仁陂水又南)¶
(逕會口與赭水枝津合又南與灃水會又南趙灃/二渠出焉又西南流謝水汢之又西南流逕新都)¶
<pb:KR2k0009_SBCK_077-19b>¶
(縣故城西又西南與南長阪門二水合又西南流/於淯水元和志比水在比陽縣南去縣二里明統)¶
(志比水源出唐縣大胡山一名馬仁陂乃/聚澤也漑田萬頃漢因此水置比陽縣)蔡水(在/泌)¶
(陽縣南俗名田市河水經注沘陽故城南有蔡/水岀南磐石山故亦曰磐石川西北流注於泚)澳¶
　　水(在泌陽縣西北俗名凉河水經注澳水北/岀茈邱山東流屈而南轉又南入於沘水)舞水¶
(亦作潕水源出泌陽縣西北平地湧岀勢若飛舞/東北流逕葉縣東南名千江河又東經舞陽縣南)¶
(為三里河其南有舞泉流入焉又東會港河又東/合滚河下流入汝寕府西平縣界山海經朝歌之)¶
(山潕水出焉東流於滎水經㵲水出㵲隂縣西北/扶予山注滎水上承赭水東流於潕陰縣北左會)¶
(潕水之道潕水又東北河水注之又東北逕於東/山西又東北厯舞陽縣故城南又東至西平舞陽)¶
(縣志港河出馬鞍山東逕縣南八里名/八里河滚河出蘇家寨山合流入舞水)瀙水(在泌/陽縣)¶
(東北源出中陽山東流逕象河關入汝寕府遂平/縣界漢書地理志潕陰中陰山瀙水所岀東至上)¶
<pb:KR2k0009_SBCK_077-20a>¶
(蔡入汝水經瀙水出潕陰縣工界山注山海經謂/之視水也視宜爲瀙東與此水合又東北殺水入)¶
(焉又東淪水注之又東/合奥水口又東至呉房)此水(在泌陽縣東北水經/注此水出潕陰縣旱)¶
(山東北流入於瀙又淪水岀宣山南東/流注瀙又奥水西出奥山東入於瀙)淮水(源出/桐柏)¶
(縣西三十里東流入汝寕府信陽州界漢書地理/志桐柏山淮水所出東南至淮陵入海過郡四行)¶
(三千四百二十里應劭風俗通南陽平氏縣桐柏/大復山在東南淮水所出也水經注淮水與澧水)¶
(同源俱導西流爲澧東流爲淮自潛流地下三十/里許東出桐柏之大復山南謂之陽口水又東逕)¶
(義陽縣石泉水注之又逕義陽縣故城南九渡水/注之又東至平春舊志伏流數里湧三泉因浚爲)¶
(井口淮井又六七里成河縣志淮井在縣西三十/里/本朝乾隆五十年撫臣畢沅奉/命履)¶
(勘淮源赴桐栢山至陽口地方乃淮伏流發見之/所似非初源遂行至山頂大石盤陀廣十四畝石)¶
(旁有潭圍徑丈許泉深尺餘汲之不竭其爲淮瀆/真源無疑計自山頂至陽口上下三十餘里中閒)¶
<pb:KR2k0009_SBCK_077-20b>¶
(井皁不一俱/滙入陽口云)澧水(自桐柏縣西北流經唐縣南入/沘水俗名三家河水經注澧水)¶
(出自桐栢山與淮同源而别流西注故亦謂水為/派水西北流逕平氏縣故城東北人西北合溲水)¶
(又西逕沘水沘水自/下亦通謂之為派水)涅水(源出鎮平縣騎立山之/三潭東南流經鄧州東)¶
(北至㴔灘入於湍水亦名照河水經注涅水出涅/陽縣西北岐棘山東南逕涅陽縣故城西又東南)¶
(逕安衆縣又東南流注於湍水舊志有嚴陵河亦/出岐棘山東南流經鄧州東北為臼牛河又東入)¶
(涅水又淇河在鎮平縣東十二里源出杏花山南/流合東三里河入涅水又西三里河亦出杏花山)¶
(又九曲河在縣西北/八里皆流入涅水)朝水(自内鄉縣西南流經鄧/州南人經新野縣西至)¶
(縣南新店鋪入淯水水經注朝水出赤石山東南/逕冠軍縣界地名沙渠又東南逕穰縣故城南又)¶
(東南分為二水一水枝分東北為樊氏陂朝水又/東逕朝陽縣故城北而東南注於淯水舊志謂之)¶
(刁河在鄧州西南十五里/按刁河出内鄉縣霄/山朝水出鄧州赤石山其發源本異而舊志謂刁)¶
<pb:KR2k0009_SBCK_077-21a>¶
(河即朝水以音近而訛也俗又/易刁為夕明河愈失其實矣)白水(在新野縣西/南水經白水)¶
(出朝陽縣西東流過其縣南又東至新野縣/西東入於清隋書地理志南陽郡穰有白水)湍水¶
(在内鄉縣北界山中南流經縣城東又東南流經/鄧州北又東南流至新野縣西合淯水水經注湍)¶
(水出宏農界翼望山東南流逕南酈縣故城東又/南菊水注之入逕其縣東南厯冠軍縣西北又逕)¶
(冠軍縣故城東又逕穰縣為六門陂又逕穰縣故/城北又東南逕魏武故城之西南又東過白牛邑)¶
(南東南流逕安衆縣故城南東南流涅水注之又/東南至新野縣東入於淯元和志湍水在内鄉縣)¶
(北七十里寰宇記湍河在廢菊潭縣南/七里明統志湍水源出熊耳山槍竿嶺)丹水(自陜/西商)¶
(州流入内鄉縣西南境又東南流經淅川縣西南/滙黑馬黃龍二泉東注均水史記周赧王三年秦)¶
(人大敗楚師於月陽即丹水之陽也水經注丹水/自商縣東南流出武關又東南流入臼口厯其戌)¶
(下又東南會淅水又東南逕一故城南名曰三户/城又逕丹水縣故城西南東南流至其縣南黄水)¶
<pb:KR2k0009_SBCK_077-21b>¶
(注焉又南逕南鄉縣故城東北又東逕南鄉縣/北又南合汋水寰宇記丹水漢固置丹水縣)均¶
　　水(自陜州盧氏縣東南流逕内鄉西至西峽口為/三渡河又南流入淅川縣為馬蹬河又南流合)¶
(丹水入湖北均州界亦曰湯河俗名五渡河又名/老鸛河水經注均水發源宏農郡之盧氏縣熊耳)¶
(山縣即淅縣之北鄉均水又東南流注逕其縣下/南越南鄉縣又南流與丹水合又南逕順陽縣西)¶
(西有石山南臨均水/又南流注於沔水)淅水(源出陜州盧氏縣界南/流經内鄉縣西南又南)¶
(經淅川縣東南與丹水合流入均水水經注淅水/出淅縣西北宏農盧氏縣大嵩山南流逕修陽縣)¶
(故城北縣即淅之北鄉也又東入淅縣流結成潭/謂之龍淵又東逕其縣故城北又厯其縣之東而)¶
(南流入丹水縣注於丹水又丹水南合汋水謂之/淅水隋書地理志析陽郡内郷有折水元和志鄧)¶
(州内鄉縣淅水自盧氏/縣界流入與丹水合)黄水(在内鄉縣西五里源/出丹水諸山東南流)¶
(繞縣城南入湍水漢書地理志析有黄水出黃谷/水經注黄水出北子山黄谷南逕丹水縣南注於)¶
<pb:KR2k0009_SBCK_077-22a>¶
(丹/水)菊水(在内鄉縣西北五十里亦名菊潭隋以此/名縣漢書地理志宏農郡析有鞠水岀析)¶
(谷注師古曰鞠水即菊潭也水經注菊水出石澗/山芳菊谿亦言出析谷葢谿澗之異名也源旁悉)¶
(生菊草潭澗滋液極成甘美東南流入於湍荆州/記菊水出穰縣芳菊𬒳涯水極甘谷中皆飲此水)¶
(至上壽元和志菊水/出臨湍縣東石澗山)昆水(一名渾河亦名萬泉河/源出葉縣西青山西麓)¶
(東流經縣南關外又東至舞陽縣北舞鎮入於汝/又有歐陽河在葉縣南三里合昆水水經注昆水)¶
(出魯陽縣唐山東南流逕昆陽故城西又屈/經其城南又東逕定陵城南又東注汝水)滍水¶
(自汝州寶豐縣東流經葉縣北又東經舞陽縣北/又東入許州襄城縣界俗名沙河左傳僖公三十)¶
(三年楚人與晉人夾汦水而軍後漢書光武紀光/武擊王尋王邑從昆陽城西水上衝其中堅會大)¶
(風雨下如注滍水盛溢尋邑大敗水經注滍水出/南陽魯陽縣之堯山東南逕昆陽縣故城北又東)¶
(逕西不羮亭南於定陵城北東入汝新志有/小滍河在南召縣東北自神林川流入滍水)湛水¶
<pb:KR2k0009_SBCK_077-22b>¶
(在葉縣北三十里自汝州寳豐縣流入又東入許/州襄城縣界左傳寰公十六年楚公子格及晉師)¶
(戰於湛阪注昆陽縣北有湛小東入汝水經注湛/水岀犨縣北魚齒山西北東南流厯魚齒山下爲)¶
(湛浦方五十餘步今小北悉枕翼山阜於父城東/南湛水之北山有長坂葢即湛水以名坂故有湛)¶
(坂之名也湛水逕蒲城北京相璠曰昆/陽縣北有蒲城蒲城北有湛水者是也)邢家川(在/桐)¶
(柏縣西西北/流八三家河)白馬湖(在唐縣西南七十里滙/諸水延袤五里入唐河)映山¶
　　　湖(在桐柏縣東百里周廣數百尺湖平如鏡/突岀一山若卧牛然近湖田畝資其引漑)䔁草¶
　　　湖(在鄧州南十里湖/水由中渠達刁河)芰湖(在新野縣南十里湖水/漣漪多產芰荷因名)¶
　　　滌清湖(在舞陽縣東北四十里/周圍十里亦名飲馬湖)高父陂(明統志在/唐縣凡四)¶
(十處宋治平初/知州高賦所作)長洋陂(在泌陽縣西南五里又縣/西有黒龍陂黃陂東北有)¶
(石堰陂古/陂紫湖陂)馬仁陂(在泌陽縣北七十里上有九十/二岔水悉注陂中周五十餘里)¶
<pb:KR2k0009_SBCK_077-23a>¶
(四面山圍如壁惟西南隅稍下可洩水漢太守召/信臣築壩蓄水復作水門以時啓閉分流碌礈等)¶
(二十四堰灌漑民田千餘頃今故跡猶存水經注/馬仁陂水岀潕陰北山泉流競凑水積成湖葢地)¶
(百頃謂之馬仁陂厯其縣下西南堨之以漑田疇/公私引利水流遂斷故瀆尚存人潕陰城東有馬)¶
(仁陂郭仲產曰陂去沘陽五十里葢地百頃其所/周漑田萬頃隨年變種境無儉歳陂水三周其隍)¶
(自隍西南/而會於沘)萬糧陂(在桐柏縣西陂地一/頃四十二畝有奇)棟林陂(在/鎮)¶
(平縣西南一名醋桶渠民藉以種菽桼又有/柳林陂唐陂小龍陂會鄉陂皆在縣西南)鉗盧¶
　　陂(在鄧州東南五十里一名玉池陂今名迪陂南/北長八里有奇東西濶三里接唐堵堰引刁河)¶
(水又接柳渠賈家堰諸水入陂内有東西中三渠/張衡南都賦其陂澤則有鉗盧玉池注鉗盧大陂)¶
(下多良田太平寰宇記鉗盧陂召信臣所鑿漑田/三萬頃舊志州界諸陂皆召信臣杜詩所營者凡)¶
(三十有一自後代有廢興元季盡堙明洪武初孔/顯知州事稍爲疏導正德中州人王瑞倡義修復)¶
<pb:KR2k0009_SBCK_077-23b>¶
(於常額外清理得三十一嘉靖三十三年知州王/道行修陂凡三十有八堰一十有四啓禎以後又)¶
(皆堙/廢)六門陂(在鄧州西即今六門隄水經注湍水/逕穰縣為六門陂漢孝成之世南陽)¶
(太守召信臣以建昭五年斷湍水立穰西石堨至/元始五年更開三門為六占門故號六門堨也漑)¶
(穰新野昆陽三縣五千餘頃晉太康三年鎮南將/軍杜預復更開廣利加於民舊志州境又有白牛)¶
(等四十/餘陂)樊陂(在新野縣西北漢樊宏父重善農稼/開此陂以灌漑因名後漢書注樊陂)¶
(在鄧州新野縣西南今訛為瓦亭陂水經注朝水/枝分東北為樊氏陂東西十里南北五里俗謂之)¶
(凡亭陂陂東有樊氏故宅樊氏旣滅庾氏取其陂/寰宇記樊陂在新野縣西南昔有樊鄧之邑蓋因)¶
(地以/名之)葉陂(在葉縣東南有東西二陂水經注醴水/東與葉西陂水會縣南有方城山山有)¶
(湧泉北流畜之以為陂方二里陂水散流又東逕/葉縣南而東北注醴水醴水又東注葉陂陂東西)¶
(十里南北七里二陂/並沈諸梁之所堨也)召渠(在唐縣西亦名召堰漢/召信臣守南陽障水漑)¶
<pb:KR2k0009_SBCK_077-24a>¶
(田民賴其利唐盧庠爲刺史使郡從事李允之修/復一歲増良田萬頃宋嘉祐二年唐州守趙尚寛)¶
(修召信臣故跡濬渠/漑田人亦謂之趙渠)永國渠(在鄧州北宋熙寕五/年御史張商英言聞)¶
(獻議者請開穰縣永國渠引湍水灌漑民田失召/信臣故址所鑿焦家莊地勢偏卬水不通流詔宦)¶
(者程昉/疏治)龍潭(在桐柏縣東三十里天將雨其/水沸騰如雷亢旱常禱雨於此)柳泉¶
(在鎮平縣東遮山北/廣五丈餘漑田甚溥)龍女泉(在淅川縣白崖山西/峯下凡三石竅泉湧)¶
(其/中)黄龍泉(在淅川縣西二十里其並出者爲黑馬/泉自山腰湧發南臨爲湖入丹水居民)¶
(引以/漑田)五海泉(在淅川縣西北十二里冬夏/不涸中有五泉五鍋覆之)峩&KR2886;泉¶
(在内鄉縣南十五里又有啞女泉與峩&KR2886;泉異源/同流皆可漑田又縣南有白玊泉蒿玉泉煖水泉)¶
(西南有涼水泉西有青/泉丹泉西北有五眼泉)諸葛井(在南陽縣西南臥/龍岡青石爲牀有)¶
(汲綆渠/百十道)聖井(在裕州東其地四面皆下井/居其中獨高丈餘泉常仰溢)扳倒井¶
<pb:KR2k0009_SBCK_077-24b>¶
(在裕州東三十里俗傳光武嘗渴飲/於此色澄澈常流不竭漑田數十頃)¶
　　　　　　　　　　　　　　　　　　　　　前總纂官(臣)張　琴恭纂輯¶
　　　　　　　　　　　　　　　　　　　　　提調官(臣)王廣陰恭覆輯¶
　　　　　　　　　　　　　　　　　　　　　校對官(臣)李孚忠恭　校¶
　　　　　　　　　　　　　　　　　　　　　校對官(臣)章詒燕恭覆校¶
<pb:KR2k0009_SBCK_077-25a>¶
大清一統志¶
　南陽府(二)¶
︹古蹟︺宛縣故城(今南陽縣治春秋楚邑秦昭襄王十/五年白起攻楚取宛十六年封公子)¶
(市於宛二十七年使司馬錯攻楚赦罪人遷之南/陽宛於是始兼南陽之名三十五年初置南陽郡)¶
(治宛二世三年沛公畧南陽郡圍宛宛降漢三年/漢王岀滎陽南走宛尋出兵宛葉閒後亦為南陽)¶
(郡治後漢更始元年劉縯拔宛更始入都之既而/封其宗室賜為宛王後漢建武二年遣吳漢擊降)¶
(之魏太和初使司馬懿督荆豫諸州鎮宛嘉平中/王昶亦鎮焉自是遂為重鎮晉屬南陽國屢為石)¶
(勒慕容儁苻堅所陷太和九年復歸於晉劉宋仍/為南陽郡治後魏太和二十二年攻宛拔北城南)¶
(陽太守房伯玊降縣遂屬魏為荆州治北周廢宛/縣入上陌隋初并廢南陽郡唐武徳三年置宛州)¶
(領南陽上宛上馬安固四縣並寄治宛城八年州/廢以上馬入唐州餘二縣入南陽縣屬鄧州元和)¶
<pb:KR2k0009_SBCK_077-25b>¶
(志縣西南至鄧州一百二十里/按水經注南陽/郡治大城西南隅即古宛城也荆州刺史治故亦)¶
(謂之荆州城括地志南陽縣城在宛大/城之南隅其西南二面皆古宛城也)育陽故城¶
(在南陽縣南六十里一作淯陽漢置縣屬南陽郡/後漢因之光武紀伯升破嚴尤陳茂於淯陽注淯)¶
(陽縣屬南陽郡在今鄧州南陽縣南晉屬南陽國/東晉嘗置淯陽郡旋復舊孝武避簡文帝諱改曰)¶
(云陽宋書州郡志南陽領縣雲陽漢舊縣故名淯/陽晉孝武改魏書地形志南陽郡雲陽二漢晉曰)¶
(淯陽東晉改魏因之後周省入武川唐武徳三年/復置八年省元統志今南陽縣西南有故城俗呼)¶
(為綠楊村古/淯陽城也)杜衍故城(在南陽縣西南二十三里/漢高帝七年封王翳為侯)¶
(國後置縣屬南陽郡後漢省入宛縣建武三年祭/遵引兵擊鄧奉弟衆於杜衍後漢書注杜衍縣屬)¶
(河南郡故城在今鄧州南陽縣西南寰/宇記杜衍故城在今縣西南一十三里)武川故城¶
(在南陽縣北後魏縣也並北淯郡治此西魏改置/蒙州隋改曰淯州大業初又改淯陽郡皆治武川)¶
<pb:KR2k0009_SBCK_077-26a>¶
(隋末郡/縣皆廢)博望故城(在南陽縣東北六十里漢縣武/帝元朔六年封張騫為侯國屬)¶
(南陽郡後漢因之晉屬南陽國宋永初後省括地/志博望城在府城東南四十里元統志在府城東)¶
(北七十里/臨柘水)西鄂故城(在南召縣南兩漢縣屬南陽/郡漢地理志南陽郡西鄂注)¶
(應劭曰江夏有鄂故此加西晉屬南陽國宋永初/後省後魏復置後周廢括地志西鄂故城在向城)¶
(縣南二/十里)雉縣故城(在南召縣南漢置縣屬南陽郡/漢書地理志注師古曰即陳倉)¶
(人所逐二童子名寶雞者雄止陳倉為石雌止此/縣故名雉縣後漢因之晉屬南陽國宋永初後省)¶
(後魏改置北雉縣初屬南陽郡後改屬北淯郡西/魏因置雉陽郡隋初郡縣俱廢元統志故雉城在)¶
(南陽縣北八/十里豫山後)向城故城(在南召縣南本漢西鄂縣/地後魏孝文帝置縣屬淯)¶
(陽郡兼置雉陽郡隋初郡廢唐武徳八年以縣屬/北澧州貞觀九年屬鄧州元和志向城縣西南至)¶
(鄧州九十里後孝文帝於古向城置周顯德三年/省入南陽元統志向城縣在南陽縣北六十里明)¶
<pb:KR2k0009_SBCK_077-26b>¶
(統志向城有二一在府/東北臨向渠一在府北)上馬故城(今唐縣治漢棘/縣地後魏於此)¶
(置襄陽郡領襄城石馬二縣後併為一縣因訛石/馬為上馬唐貞觀元年省開元十三年復置天寶)¶
(元年更名泌陽宋元因之明省入唐州遂改/為唐縣元和志泌陽縣東至唐州一百里)湖陽¶
　　　故城(在唐縣南八十里古蓼國地秦置湖陽縣二/漢因之史記秦二世二年沛公還攻湖陽漢)¶
(志南陽郡湖陽古蓼國也後漢仍屬南陽郡光武/封姊為湖陽公主即此城晉省入棘陽杜預左傳)¶
(桓公十一年注蓼國即今棘陽縣東南湖陽城是/也後魏置西淮及南襄州後郡廢州改為南平州)¶
(西魏改曰昇州後又改為湖州後周改置昇平郡/隋開皇初郡廢仁壽初復曰昇州大業初州廢以)¶
(縣屬舂陵郡唐武徳四年復置湖州貞觀元年州/廢縣屬唐州宋因之金貞祐元年廢㝷復置元至)¶
(元三年省/按元和志湖陽縣東北至唐州一百/六十里時州治比陽縣寰宇記縣在州西南六十)¶
(里時州治泌陽縣/即今唐縣故城也)昭越故城(在泌陽縣東後魏置/屬初安郡陏開皇初)¶
<pb:KR2k0009_SBCK_077-27a>¶
(郡廢大業初改/為同光尋廢)比陽故城(在泌陽縣西戰國魏地/漢置縣屬南陽郡後漢)¶
(更始初立王匡為比陽王晉屬南陽國宋屬廣平/郡後魏得其地置樂陵鎮太和中詔樂陵鎮將韋)¶
(鎮移治比陽置東荆州於此改縣曰陽平西魏得/之常置重兵以防東魏隋開皇七年改為饒良大)¶
(業初又改比陽屬淮安郡大業末淮安蠻酋楊士/林殺郡官而據其郡唐武德二年請降詔以為顯)¶
(州道行臺貞觀九年廢顯州自棗陽移唐州於此/天祐三年權知唐州事衞審符奏州郭殘破又不)¶
(居要路請移理於比陽縣從之自是比陽為唐州/屬縣元至元三年省入泌陽/按隋書地理志有)¶
(比陽故縣魏置西郢州西魏改為渪州後周改為/真昌郡開皇初郡廢大業初縣廢與此比陽不合)¶
(魏書地形/志亦不載)舞陰故城(在泌陽縣西北漢縣屬南陽/郡後漢更始初封李軼為舞)¶
(陰王建武三年封岑彭為舞陰侯建安十五年封/女義玊為舞陰長公主晉義熙元年姚興割舞陰)¶
(郡歸晉郡蓋興所置尋廢劉宋因之齊建武五年/為魏所陷仍屬南陽郡孝昌中置舞陰郡隋開皇)¶
<pb:KR2k0009_SBCK_077-27b>¶
(初郡廢改縣曰顯岡屬淮安郡唐武徳四年改為/顯州領比陽慈邱平氏顯岡桐柏五縣貞觀三年)¶
(省顯岡九年州廢元和志舞陰/故城在比陽縣西北六十里)期城故城(在泌陽/縣西北)¶
(後魏孝昌中置郡領東西二舞陽縣東魏改西舞/陽為臨舞隋開皇初郡廢十八年改東舞陽為昆)¶
(水大業/初亦廢)慈邱故城(在泌陽縣北五十里隋書地理/志淮安郡慈邱後魏孝文置江)¶
(夏縣并置江夏郡隋開皇祕郡廢十八年更置慈/邱於其北境元和志慈邱縣東南至唐州七十里)¶
(漢比陽縣地隋取境内慈邱/山改名五代周省入比陽)桐柏故城(在桐柏縣/東本漢平)¶
(氏縣地梁置縣曰淮安並立華州又立上川郡西/魏改華州為淮州後又改為純州尋廢隋開皇初)¶
(郡廢更名曰桐柏唐屬唐州宋開寶六年移治淮/瀆故廟/按元和志桐柏縣西北至唐州一百二)¶
(十里故平氏之東界梁分置義鄉縣隋開皇十八/年改曰桐柏以山為名此故縣也寰宇記桐柏縣)¶
(在唐州界南一百六十里此即今縣/也今有故縣鎮在縣之東六十四里)義陽故城(在/桐)¶
<pb:KR2k0009_SBCK_077-28a>¶
(柏縣東本漢平氏縣之義陽鄉武帝元符四年封/衞山為義陽侯元鳯四年又封傅介子五鳳三年)¶
(又封厲温敦皆未置縣魏黃初三年徙封章陵王/據於此始置縣并立為郡晉太康中立義陽郡治)¶
(新野統縣義陽後改新野為郡以義陽縣屬之仍/移治石城而故郡縣皆廢水經淮水過桐柏山東)¶
(逕義陽縣故城南注義/陽郡治也世謂白茅城)復陽故城(在桐柏縣東故/湖陽之樂郷漢)¶
(元康元年封長沙頃王子延年為復陽侯國漢/書地理志注應劭曰在桐柏大復山之陽晉省)平¶
　　　氏故城(在桐柏縣西漢縣屬南陽郡後漢因之更/始初立申屠建為平氏王晉為西平氏縣)¶
(屬義陽郡宋省齊永明五年陳顯達城平氏復置/隋屬漢廣郡開皇初郡廢屬淮安郡唐因之宋廢)¶
(水經注澧水西北流逕平氏縣故城東又溲水北/屈逕平氏縣城西元和志平氏縣東北至唐州七)¶
(十/里)安衆故城(在鎮平縣東南漢縣屬南陽郡武帝/元朔四年封長沙定王子丹為侯國)¶
(傳至崇在新莽時討莽國絶復漢建武二年紹封/崇從父弟寵為安衆侯仍屬南陽郡晉省入宛縣)¶
<pb:KR2k0009_SBCK_077-28b>¶
(永康初封劉喬為安衆縣男即故縣水經注湍水/又東南逕安衆縣故城南縣本宛之西鄉元統志)¶
(安衆故城在南陽縣西南/三十里金時割屬鎮平)涅陽故城(在鎮平縣南/漢置縣屬南)¶
(陽郡漢書地理志注應劭曰在涅水之陽高帝七/年封吕勝為侯邑武帝元封三年復封朝鮮降人)¶
(路最晉屬南陽國宋齊亦屬南陽郡後魏因之隋/開皇初改曰課陽唐貞觀初省入穰縣水經注涅)¶
(水東南逕涅陽故城西括地志涅陽故城在/穰縣東北六十里明統志俗呼為赤眉城)穰縣¶
　　故城(在鄧州外城東南隅戰國時韓邑史記韓襄/王五十一年秦取我穰又秦昭王十六年封)¶
(魏冉為穰侯漢置穰縣屬南陽郡後漢更始二年/立廖湛為穰王晉屬義陽郡後魏屬新野郡太和)¶
(二十二年詔以穰民首歸大順標其所居曰歸義/鄉遂置荆州治此隋為南陽郡治唐為鄧州治宋)¶
(金元皆因之明初省入州/按舊唐書志漢/南陽郡以宛為理後魏移於穰與魏志異)朝陽¶
　　故城(在鄧州東南漢縣屬南陽郡漢書地理志注/應劭曰在朝水之陽故名晉屬義陽郡宋初)¶
<pb:KR2k0009_SBCK_077-29a>¶
(屬順陽郡大明八年省水經注朝水東逕朝陽城/北寰宇記朝陽故城在今穰縣東南俗謂之朝濕)¶
(城/按府志朝陽城在鄧州南八十里亦曰朝城/俗呼刁城城南屬湖廣襄陽府北屬鄧州人宋志)¶
(有廣平令南渡/以朝陽縣境立)平晉故城(在鄧州東南本後魏之/晉城梁武帝普通六年)¶
(晉安王綱自襄陽遣司馬董當門攻魏晉城唐志/鄧州南陽郡穰武徳四年析置平晉縣六年省平)¶
(晉入/焉)樂成故城(在鄧州西南三十里漢縣後漢省/漢書地理志南陽郡樂成侯國)¶
(按唐襄陽郡有/樂成鄉即此)冠軍故城(在鄧州西北四十里漢/元朔六年割穰縣盧陽)¶
(鄉宛縣臨駣聚為冠軍侯國屬南陽郡漢書地理/志注應劭曰武帝以封霍去病去病功冠諸軍故)¶
(曰冠軍後漢晉魏皆因之唐貞觀元年省入/新城元和志冠軍城在臨湍縣南四十里)新城¶
　　　故城(在鄧州西北八十里本穰縣地漢成帝綏和/二年封趙欽為新城侯後魏太和十二年置)¶
(縣屬南陽郡西魏改臨湍隋開皇初復故唐武徳/二年移縣治虎遥城兼置酈州八年州廢屬鄧州)¶
<pb:KR2k0009_SBCK_077-29b>¶
(貞觀三年還治故臨湍聚天寶初復曰臨湍五代/漢曰臨瀨宋建隆初省入穰縣/按臨湍城今名)¶
(南古城其南有張村城去臨/湍十里當即唐之虎遥城也)順陽故城(在淅川縣/東本漢淅)¶
(縣之順陽鄉哀帝綏和二年封孔光爲博山侯國/後漢明帝時更名順陽皆屬南陽郡章帝時封馬)¶
(廖爲侯邑晉于酇縣置順陽郡而以順陽縣屬之/劉宋因之蕭齊避諱郡縣皆改曰從陽建武五年)¶
(没於後魏仍移治順陽西魏析置鄭縣尋改爲清/鄉後周又并順陽入清鄉隋開皇初廢郡又改爲)¶
(順陽屬南陽郡唐武徳六年省縣入冠軍爲順陽/鎮宋太平興國六年復升爲縣屬鄧州金省入穰)¶
(城元復爲縣至元二年省入内鄉括地志順陽故/城在穰縣西一百四十里明統志内鄉縣有順陽)¶
(保)淅川故城(在今淅川縣東三十里後魏置縣周/省唐復置尋廢金天興二年武善自)¶
(順陽徙治淅川元初省入内鄉明成化六年始移/今治寰宇記淅川縣在鄧州西二百里縣志淅川)¶
(故城今名馬蹬城武/善舊作武仙今改)南鄉故城(在淅川縣東南本/漢折縣及順陽鄉)¶
<pb:KR2k0009_SBCK_077-30a>¶
(地後漢建武中改封順陽侯嘉子參為南鄉侯遂/置縣屬南陽郡三國魏置南鄉郡晉廢屬順陽郡)¶
(咸康中復析置南鄉郡宋因之後魏移郡治順陽/改置南鄉郡治此西魏置折州隋開皇初郡廢大)¶
(業初又改淅州置淅陽郡縣廢入焉唐初郡縣皆/廢水經注丹水逕南鄉縣故城東北漢建安割南)¶
(陽右壤為南郷郡逮晉封宣帝孫暢為順陽王因/立順陽郡而冶南鄉故城興寕末太守王靡之改)¶
(築今城城北半據在水中/春夏水漲望若孤洲矣)安山故城(在淅川縣東/南西魏縣隋)¶
(志南鄉舊置左南鄉縣并置左鄉郡西魏改郡為/秀山改縣曰安山後周秀山郡廢大業初井安山)¶
(縣入焉/按縣又有龍泉湖里白亭三縣俱西魏/置屬南鄉郡後周俱省入南鄉舊志白亭店在縣)¶
(西三十里即/故白亭縣)丹水故城(在淅川縣西本古鄀國左/傳僖公二十五年秦晉伐)¶
(鄀注鄀在商密秦楚界上小國秦置丹水縣漢因/之屬宏農郡後漢屬南陽郡晉宋齊屬順陽郡後)¶
(魏置丹川郡治此後周郡廢隋以縣屬淅陽郡唐/省縣入淅川括地志丹水故城在内鄉縣西南一)¶
<pb:KR2k0009_SBCK_077-30b>¶
(百三十里去丹水二百步所謂内郷近西硤口通/典内鄉本楚之丹邑有漢丹水縣故城在今縣西)¶
(南寰宇記丹水漢因水名置縣今廢/城在内鄉縣西南其城南臨丹水)新都故城(在/新)¶
(野縣東本新野之都鄉漢永始元年封王葬為新/都侯國屬南陽郡後漢省入新野謂之東鄉後漢)¶
(書志新野有/東鄉故新都)新野故城(在今新野縣治南漢縣魏/正始中王昶督荆豫諸軍)¶
(事自宛徙屯新野晉永寕初進封新野公歆為新/野郡王水經注淯水南逕新野縣故城西元和志)¶
(新野縣晉惠帝立新野郡開皇三年罷郡縣屬鄧/州寰宇記鄧州新野舊廢入穰縣九域志穰城縣)¶
(有新野鎮即古縣/也元始改置今治)棘陽故城(在新野縣東北古曰/黃棘史記楚懷王二)¶
(十五年與秦昭王盟於黃棘漢高帝七年封杜得/臣為棘陽侯置縣漢書注應劭曰在棘水之陽故)¶
(名晉屬義陽郡惠帝改屬新野郡宋大明中屬河/南郡齊因之後魏置漢廣郡治南棘陽兼領西棘)¶
(陽縣西魏改郡曰黃岡以西棘陽省入而改南棘/陽為百寕縣後周廢郡又省百寕入新野縣寰宇)¶
<pb:KR2k0009_SBCK_077-31a>¶
(記棘陽故城古謝國之地有廢城在今湖陽縣北/元統志棘陽鎮在新野湖陽二縣閒即故城也)¶
　　　河南故城(在新野縣東北劉宋置宋書州郡志河/南江左僑立孝武大明中分沔北為境)¶
(領河南新城河陰棘陽襄鄉五縣惟棘陽為實土/蕭齊因之後没於魏通鑑後魏正始三年梁將王)¶
(茂侵荆州遣雷豹狠襲河南城/注河南城當在故棘陽縣界)析縣故城(在内鄉/縣西北)¶
(本春秋時楚邑左傳僖公二十五年秦人過析隈/注析楚邑一名白羽又昭公十八年楚子遷許於)¶
(析實白羽史記楚襄王元年秦發兵出武關取析/注鄧州内鄉縣城本楚析邑一名丑漢置析縣因)¶
(析水為名後漢屬南陽郡晉屬順陽郡宋省後魏/置析陽郡於此領東西二析陽縣此為西析陽後)¶
(周改曰中鄉隋改曰内鄉元和志縣東南至鄧州/二百四十里府志内郷有舊縣城在今縣西北一)¶
(百二十里内鄉/保即析縣城也)修陽故城(在内鄉縣西北後魏置/修陽縣兼置修陽郡水)¶
(經注淅水南流逕修陽縣故城北縣/即析之北鄉也後周時郡縣皆廢)菊潭故城(在/内)¶
<pb:KR2k0009_SBCK_077-31b>¶
(鄉縣西北唐開元二十四年析新城置屬鄧州括/地志菊潭城在新城縣西北四十里元和志菊潭)¶
(縣東南至鄧州一百五十里/按顔師古云菊潭/即酈縣此謂隋之菊潭也唐菊潭本武陶戍之地)¶
(開元閒分臨湍三千户置非酈縣故城也其故/址在今内鄉縣北六十里菊潭保五代周省入)酈¶
　　　縣故城(在内鄉縣東北本楚酈邑史記楚襄王十/八年楚人説王曰楚之故地漢中析酈可)¶
(得而復有也漢置酈縣武帝元封元年封黃同為/侯國屬南陽郡後漢魏晉宋齊因之後魏析置南)¶
(北酈南酈縣屬恒農郡北酈縣屬東恒農郡水經/注湍水東南流逕南酈縣故城東史記所謂下酈)¶
(也今城亦謂之下酈又謂之南酈其北有北酈城/後周復合為酈縣隋開皇初改曰菊潭唐屬郡州)¶
(五代周顯徳五年併入臨瀨縣志/今縣北十里有栗城即酈城之譌)方城故城(今裕/州治)¶
(本漢堵陽縣地後魏置縣為襄城郡治西魏改置/襄邑郡隋開皇初郡廢以縣屬清陽郡唐貞觀九)¶
(年屬唐州宋慶厯四年廢為鎮屬南陽縣元豐元/年復為縣仍隸唐州金元為裕州治明初省入州)¶
<pb:KR2k0009_SBCK_077-32a>¶
(元和志方城縣取方城山為名東南至唐州/一百六十里州志有襄邑城在𥙿州南二里)堵陽¶
　　故城(在裕州東六里本秦陽城縣漢改名屬南陽/郡史記曹參與南陽守齮戰陽城郭東注應)¶
(劭曰今堵陽後漢書朱祐傳建武二年更封堵陽/侯注故城在今唐州方城縣晉屬南陽國劉宋時)¶
(省齊置北襄城於此永泰元年地入於魏改襄城/郡西魏改襄邑郡尋廢魏書地形志襄城郡治赭)¶
(陽城水經注赭水南逕赭鄉以水氏縣故曰赭陽/按魏志襄城郡領赭陽縣又建城郡亦領赭陽)¶
(縣蓋建城之赭陽後并入方城故/方城縣有赭陽城襄城郡治此)北平故城(在𥙿/州東)¶
(南後魏置縣為宣義郡治後改襄州北南陽郡治/北齊郡廢隋改真昌唐初省入方城隋志真昌舊)¶
(曰北平開皇九年改焉唐志方城武徳二年曰/北澧州領方城真昌二縣貞觀九年省真昌)舞¶
　　陽故城(在今舞陽縣西戰國時魏邑史記魏信陵/君謂安釐王曰秦葉縣昆陽與舞陽鄰漢)¶
(置縣高帝六年封樊噲為侯國魏明帝初又封司/馬懿於此劉宋省齊永明五年陳顯達破羌人桓)¶
<pb:KR2k0009_SBCK_077-32b>¶
(天生進據舞陽即故城也水經注陂水東逕舞陽/縣故城括地志舞陽故城在葉縣東十里舊唐書)¶
(地埋志許州舞陽漢縣治所在古城内元和十三/年移治於吳城鎮元和志舞陽縣東北至許州一)¶
(百六十里金/時又移今治)紅陽故城(在舞陽縣西北紅山之南/漢置縣成帝河平元年封)¶
(王立為侯國屬/南陽郡後漢省)定陵故城(在舞陽縣北十五里漢/置縣屬潁川郡後漢更)¶
(始初光武狥昆陽定陵皆下之晉亦曰定陵縣屬/襄城郡後魏皇興元年改置北舞陽縣永安中又)¶
(置定陵郡隋開皇初郡廢改縣曰北舞仍屬潁川/郡唐初縣廢章懷太子後漢書注定陵故城在今)¶
(郾城西北水經注汝水又東南逕定陵縣故城北/寰宇記定陵城在舞陽縣北六十里九域志舞陽)¶
(縣有北舞鎮即/故定陵縣也)昆陽故城(今葉縣治戰國時魏邑/後屬秦史記蘇秦説魏)¶
(襄王曰南有昆陽又信陵君謂安釐王曰泰葉陽/昆陽與舞陽鄰是也漢置縣屬潁川郡後漢更始)¶
(元年光武狗昆陽下之建武二年封傅後為侯邑/晉屬襄城郡後魏永安中置廣漢郡治此北齊縣)¶
<pb:KR2k0009_SBCK_077-33a>¶
(省唐初屬汝州貞觀元年省水經注昆水逕昆陽/縣城西南蓋藉水以氏縣也元和志昆陽故城在)¶
(葉縣北二十五里元史地理志初即葉縣行隨州/事就置昆陽為屬邑至元元年罷州併昆陽入葉)¶
(縣)南安故城(在葉縣南本漢葉縣地後魏太和十/三年置郢州十八年改南中府東魏)¶
(天平初改置南安郡領南安南定二縣後周郡廢/改置定南縣隋大業初省入葉縣/桉隋志葉縣)¶
(有東魏定南郡周廢為定南縣/大業初省入蓋即故南安郡也)葉縣故城(在今葉/縣南三)¶
(十里名舊縣店春秋時楚邑左傳成公十五年楚/遷許於葉昭公十八年又遷於析以葉封沈諸梁)¶
(號為葉公史記秦昭襄王十五年取楚葉自後亦/曰葉陽漢置縣屬南陽郡晉因之北魏屬南安郡)¶
(齊移襄州於此金泰和中屬裕州元至元中移治/昆陽而此城廢元和志縣西北至汝州二百十里)¶
　　建城故城(在葉縣西南本春秋時楚卷邑左傳昭/公二十五年楚子使季然郭卷注卷城)¶
(在葉縣南為卷築郭也後漢書郡國志葉有卷城/水經注澧水逕建城東建當為卷字魏志襄州建)¶
<pb:KR2k0009_SBCK_077-33b>¶
(城郡太和十八年置景明末罷永熙二年復置領/赭陽北方城二縣隋志淯陽郡方城縣有魏置建)¶
(城郡及建城/縣後齊並廢)汝墳故城(在葉縣東北十五里北齊/改昆陽所置隋志潁川郡)¶
(汝墳後齊置漢廣郡㝷/廢縣志今有汝墳店)南召故城(舊屬南陽縣明/成化十年始析)¶
(南陽北壤置南召縣/本/朝順治十六年裁併南陽)鍾離廢縣(在唐縣東南/後魏置西淮)¶
(郡治鍾離縣隋志上馬有鍾離縣置洞州洞川郡/後周州廢開皇初郡廢十八年改鍾離曰洞川縣)¶
(大業初廢/入上馬)柘林廢縣(在唐縣西南後魏置順陽郡/西魏改為柘林郡後周省郡)¶
(改置柘林縣大業/初廢入湖陽縣)城陽廢縣(在泌陽縣南隋書地/理志後魏城陽縣置)¶
(殷州城陽郡開皇/初郡廢其縣尋省)淮南廢縣(在桐柏縣界隋書地/理志桐柏舊置淮南)¶
(縣開皇末改為/油水大業初廢)黙水廢縣(在内鄉縣北唐書地理/志内鄉本析縣郡治武)¶
(德二年曰析州並置黙水縣貞觀八年州廢省黙/水入内鄉縣志今有北古舊縣在内鄉縣東北馬)¶
<pb:KR2k0009_SBCK_077-34a>¶
(山之陽蓋即/古黙水縣也)仙鳬廢縣(在葉縣南唐書地理志大/厯四年復以葉襄城置仙)¶
(州又析置仙鳬縣五年州廢省仙/鳬寰宇記仙鳬縣分葉縣南界置)河山廢縣(在葉/縣西)¶
(北魏書地形志魯陽郡領縣河山太和二十一年/置隋志犨城後魏置河山縣大業初廢入焉縣志)¶
(今有河山保在葉縣西北/十餘里犨城在今寶豐縣)高陽廢縣(在葉縣北魏/書地形志漢)¶
(廣郡高陽太和元年置舊志縣北平/頂山側有高陽里蓋猶以故縣得名)吕城(在南陽/縣西南)¶
(三十里周穆王時封吕侯於此國語史伯曰當成/周者南有申吕水經注梅溪逕宛西吕城東括地)¶
(志故吕城在南陽西三十里詩地理考郡國志汝/南新蔡有大吕亭故吕侯國輿地廣記蔡州新蔡)¶
(縣故吕國今以左傳考之楚有申吕時新蔡屬蔡/非楚邑當以在宛縣為正元統志今南陽縣西有)¶
(董吕村/即古城)申城(在南陽縣北二十里周宣王時封申/伯於此後為楚邑漢書地理志宛本)¶
(申伯國後漢書郡國志宛有屈申城/括地志故申城在南陽縣北三十里)武城(在南陽/縣北一)¶
<pb:KR2k0009_SBCK_077-34b>¶
(名武延城春秋時申地後屬楚左傳僖公六年蔡/穆公將許僖公以見楚子於武城又襄公七年秦)¶
(人侵晉楚子師武城為秦援杜預注武城在宛縣/北元統志武延城在南陽縣北百里明統志俗呼)¶
(西城相近有𪷟/城俗呼東城)三公城(在南陽縣東南三十里水/經注郭仲產言宛城南三)¶
(十里有城甚卑小相承名三公/城漢時鄧禹等歸鄉餞離處也)長安城(在南陽縣/南一作小)¶
(長安聚後漢書光武與莽前隊大夫甄阜戰於小/長安注淯陽有小長安聚故城在今鄧州南陽縣)¶
(南又郡國志淯陽邑有小長安寰宇記小/長安城在南陽縣南三十七里淯水東)皇后城¶
(在南陽縣東北後漢書陰皇后隨家屬徙淯陽水/經注魯陽關水逕皇后城西建武元年世祖遣侍)¶
(中傳俊持節迎光烈皇后於淯陽俊發兵三百餘/人宿衞皇后道路歸京師蓋税舍所在故城得其)¶
(名/矣)岐州城(有二俱在南召縣西六十里名東西/岐州城後魏置東西二岐州於此)謝¶
　　　城(在唐縣南周申伯自中遷於此詩肅肅謝功召/伯營之又中伯番番既入於謝疏申伯先受封)¶
<pb:KR2k0009_SBCK_077-35a>¶
(於中國本近謝今命為州牧故邑於謝詩緝中國/在宛謝城在棘陽盛宏之荆州記棘陽東北百里)¶
(有謝城水經注謝水岀謝城北城周迴側水世祖/建武十三年封樊重少子丹為謝陽侯即其國也)¶
(按朱子詩集傳揚之水黍苗以謝為信陽崧高/以謝為南陽故今羅山縣亦有謝城蓋因詩集傳)¶
(而傅會當以此/地謝城為正)青臺城(在唐縣北七十里接𥙿州/界唐元和十二年李愬遣)¶
(方城鎮將李榮宗擊淮西青臺城拔之又元/平章劉祥築青臺城以圖襄陽今為青臺店)舜城¶
(在泌陽縣北三十里亦名舜子城/衆山環抱如城俗譌為舜所居處)吳軍城(在泌陽/縣東北)¶
(八十里相傳/呉元濟築)光武城(在桐柏縣東一百十里相/傳光武起兵時曾屯此)澧¶
　　　陽城(在桐柏縣西三十里澧水之陽齊/永明六年魏人築城於灃陽即此)隔城(在桐/栢縣)¶
(西北南北朝宋所置齊永明六年/羌人桓天生引魏兵據隔城即此)紫城(在鎮平縣/西北俗傳)¶
(漢安衆侯藩邸今猶有遺址又有安國城在/縣東北三里安衆侯劉崇起兵討莽時所築)東陽¶
<pb:KR2k0009_SBCK_077-35b>¶
　　　城(在鄧州東本漢穰縣之東陽聚後漢建武三年/延岑自走東陽朱祐等擊破之後漢志育陽有)¶
(東陽聚注東陽故城在鄧州/南州志蓋即今之穰東鎮)魏武城(在鄧州西南/五里餘曹操)¶
(攻張繡/時所築)白牛城(在鄧州東北三十里後漢書安成/侯賜傳建武三十年封賜子嵩為)¶
(白牛侯注白牛在鄧州/東州志今為白牛店)馬圈城(在鄧州東北七十/里漢涅陽縣地後)¶
(魏置馬圈鎮南齊永元初陳顯達攻馬圈拔之梁/普通六年曹義宗圍魏荆州取順陽馬圈通典魏)¶
(馬圈城去襄陽三百里在今鄧州穰縣北明/統志有馬尾鎮在順陽保北即古馬圈城也)龍城¶
(在淅川縣東南一百二十里周圍六里相傳元世/祖為太弟時駐兵於此有龍見之瑞因名又縣西)¶
(二十里有張陂/城周圍半里)三户城(在淅川縣西南左傳哀公/四年晉人執戎蠻子以畀)¶
(楚師子三户注今丹水縣北有三户亭後漢/桓帝時封河閒孝王子博為三户亭侯即此)商於¶
　　　城(在漸川縣西戰國時秦地史記張儀謂楚懷王/曰秦願獻商於之地六百里注裴駰曰地在南)¶
<pb:KR2k0009_SBCK_077-36a>¶
(鄉丹水閒有商城在其中故曰商於通典今内鄉/縣七里有於村亦曰於中即古商於地縣志今南)¶
(鄉縣南有/商於保)漢王城(在内鄉縣夏館山中相傳漢高/祖所築城内有試劒池云其西)¶
(有赤/眉城)房陽城(在内鄉縣東北水經注洱水逕房陽/城北漢哀帝四年封孫寵為侯國)¶
　　　吳城(在舞陽縣東三十里唐元和中吳元濟築此/以拒官軍元濟平移舞陽縣治此後徙今治)¶
(遂為吳城鎮金史地理/志舞陽縣有呉城鎮)東不羮城(在舞陽縣西北/左傳昭公十一)¶
(年楚子城陳蔡不羮注定陵縣西北有不羮亭後/漢書郡國志襄城有西不羮定陵有東不羮又有)¶
(楚城在縣北五十里/相傳楚平王所築)方城(在葉縣南左傳僖公四/年屈完對齊桓公曰楚)¶
(國方城以為城文公三年晉陽處父伐楚以救江/門於方城襄公十六年晉荀偃伐楚遂侵方城之)¶
(外注方城山在南陽葉縣南史記秦昭襄王八年/魏公孫喜韓暴鳶共攻楚方城荆州記葉東界有)¶
(故城始犨縣東至瀙水達沘陽界南北聯數百里/號為方城一謂之長城水經注酈縣有故城一面)¶
<pb:KR2k0009_SBCK_077-36b>¶
(號為長城城之西隅其閒相去六百里南北雖無/基築皆連山相接而漢水流其南又楚霸南土欲)¶
(爭强中國多築列城於北方/故號此城為萬城或作方城)唐城(在葉縣西南西/唐山南因山為)¶
(名)蒲城(在葉縣北二十里水經注湛水逕蒲城北/京相璠曰昆陽縣北有蒲城蒲城北有湛)¶
(水舊志有/蒲城店)安樂鄉(在南陽縣南後漢建和六年封/胡廣為侯邑後魏置安樂戍於)¶
(此)密陽鄉(在淅川縣西左傳僖公二十五年楚鬬/克屈禦寇以申息之師戍商密注商密)¶
(鄭别邑今南鄉丹水縣漢書地/理志丹水密陽鄉故商密也)藍鄉(在新野縣東/後漢書齊王)¶
(縯傳縯還保棘陽甄阜留輜重於藍鄉縯潛師夜/襲藍鄉盡獲之注比陽有藍鄉又郡國志棘陽有)¶
(藍鄉伯升襲甄阜處/按明/統志泌陽縣有古藍鄉誤)南就聚(在南陽縣南/後漢書郡國)¶
(志宛有/南就聚)夕陽聚(在南陽縣西北袁山松後漢書賈/復從擊鄧奉追至夕陽聚後漢志)¶
(宛有夕/陽聚)宜秋聚(在唐縣東南後漢書齊王縯傳縯/會下江兵五千餘人至宜秋注宜)¶
<pb:KR2k0009_SBCK_077-37a>¶
(秋聚名在沘陽縣又郡/國志平氏縣有宜秋聚)黃郵聚(在新野縣東後漢/書呉漢與秦豐戰)¶
(黃郵水上破之注南陽新/野縣有黄郵水黃郵聚也)百章郭(在南召縣南水/經注淯水東逕)¶
(百章郭北元統志/俗訛為擘獐郭)永饒冶(在南陽縣南晉時置冶/此地有令掌之後廢)¶
　　宜陽柵(在桐柏縣西唐元和中李愬討吳/元濟自唐州徙屯宜陽柵即此)百花洲¶
(在鄧州城東南隅宋州守范仲淹營為游/詠之所又菊臺在洲南仲淹嘗植菊於此)天春園¶
(在内鄉縣治内/宋邵雍有詩)百里奚宅(在南陽縣/西七里)張衡宅(在南/陽縣)¶
(北故西鄂城東遺址尚/存一名平子讀書堂)宗資宅(在南陽縣郭明統/志宗為南陽名族)¶
(世居於宛宅負縣郭一門/仕宦至卿府者三十四人)祖逖宅(在桐柏縣西南/桐柏山下有石)¶
(碑存/焉)鄧晨宅(在新野縣北二十四里元和志晨/起兵新野王莽焚其冢墓洿其宅)鄧¶
　　禹宅(在新野縣板橋里水經注湍水至新野縣西/北東分為鄧氏陂漢太傅鄧禹故宅與奉朝)¶
<pb:KR2k0009_SBCK_077-37b>¶
(請西亭侯鄧晨故宅隔陂南雍州記禹/與鄧晨宅隔陂雖垣牆已平基塹可識)陰皇后宅¶
(在新野縣東北/有擣衣石存焉)樊噲宅(在舞陽縣西北隅/有垣基廣百步)石樓(在/南)¶
(陽縣北水經注洱水南道側有二石樓相去六七/尺雙峙齊竦高可丈七八柱圍二丈有餘石質青)¶
(綠光可以鑑其上欒櫨承拱雕簷四柱窮巧奇刻/妙絶人工題云蜀郡太守姓王字子雅南陽西鄂)¶
(人生三女無男而家累千金父殁/一女築墓二女建樓以表孝思云)漸嘉樓(在鄧州/城内宋)¶
(謝絳爲州守時建爲一/郡之勝黄庭堅有詩)看花樓(在鄧州紫金山後/舊有月池菊園)¶
　　　春風閣(在鄧州治内/宋范仲淹建)表忠閣(在淅川縣東三十里/宋歐陽修讀書於此)¶
(明彭淩霄/爲建閣)昇仙閣(在裕州東北黃石山/葛仙翁修真之所)燕居堂(在/南)¶
(陽縣東六十里元府尹莊/文昭建以教闔郡子弟)清德堂(在唐縣治内唐/李適之爲刺史)¶
(人爲作清徳頌宋頓起知州/事慕其流風爲建堂立碑)萊公堂(在鄧州治内/宋寇準嘗爲)¶
<pb:KR2k0009_SBCK_077-38a>¶
(州守後人追/思為建此堂)議事堂(在新野縣儒學内世傳先主/與徐庶議枉顧諸葛亮於此)¶
(後人建堂今/為丈昌祠)秋香亭(在唐縣治内/元至正閒建)嘉賓亭(在鄧州/治内宋)¶
(范仲淹為州守時/建黄庭堅有詩)覽秀亭(在鄧州城上宋謝絳為/州守時建范仲淹有詩)¶
　　兼隱亭(在内郷縣治内/宋邵雍有詩)半山亭(在内郷縣西北一/百二十里湯河半)¶
(山閒宋張舜民建有窪尊石/刻存焉金元好問有樂府)心遠亭(在𥙿州舊方/城縣治相近)¶
(有美哉亭宋陳/與義俱有詩)光武臺(有五一在府城西北一在/唐縣一在鄧州一在新野)¶
(縣北二十里一在/葉縣南二十里)讀書臺(在南陽縣南明統志西/鄂城西南有張平子讀)¶
(書/臺)飼鴉臺(在南召縣北元統志三鴉路中大山側/有石臺相傳漢光武北趨河朔至此失)¶
(路得鴉引於馬/前飼之於此)曲水臺(在桐柏縣南五里宋慶/厯閒建臺側石銘猶存)漢¶
　　王臺(在鄧州東南/漢高祖所築)翫龍臺(在葉縣内相傳葉公好/畫龍神龍降此唐王維)¶
<pb:KR2k0009_SBCK_077-38b>¶
(有/詩)講武臺(在葉縣東二十二里唐武/后講武於此上有温泉)樊重石室(在/唐)¶
(縣南故湖陽縣界荆州記樊重母畏雷為/石宅避之悉以文石為階今遺址尚存)孔嵩舊¶
　　　居(在南陽縣南水經注三公城東有大/將軍何進故宅城西有孔嵩舊居)諸葛草廬¶
(在南陽縣西南/七里卧龍岡)¶
　　　　　　　　　　　　　　　　前總纂官(臣)張琴恭纂輯¶
　　　　　　　　　　　　　　　　提調官(臣)王廣蔭恭覆輯¶
　　　　　　　　　　　　　　　　挍對官(臣)李孚忠恭　校¶
　　　　　　　　　　　　　　　　校對官(臣)章詒燕恭覆校¶
<pb:KR2k0009_SBCK_077-39a>¶
大清一統志¶
　南陽府(三)¶
︹關隘︺魯陽關(在南召縣北即三鵶路水經注魯陽關/左右連山插漢秀木干雲通典向城縣)¶
(北有三鵶路元和志魯陽關在向城縣北八十里/鄧汝二州於此分境荆豫逕途斯為險要/按故)¶
(向城有石川路即百重山為三鵶路第一鵶又北/十里有分水嶺嶺北為第二鵶由故向城而北有)¶
(魯陽關入汝州魯山縣界為第三鵶皆道狹路深/晉張協詩所謂朝登魯陽關峽路峭且深是也明)¶
(初設鵶路鎮/巡司今廢)石夾口關(在唐縣東北鑿石為道北/臨河南負山僅通車馬)¶
　　象河關(在泌陽縣東北一百二十里東出遂平西/平北達舞陽葉縣為要隘之道舊有巡司)¶
　　桐柏關(在桐柏縣東九十里與信陽州/接界亦為桐柏鎮舊有巡司)塌河關(在/鄧)¶
(州南四十里亦名構/林關明𥘉置今廢)荆子關(在淅川縣西北三十/里有土城周二里金)¶
<pb:KR2k0009_SBCK_077-39b>¶
(正大八年武善由荆子口會鄧/州軍今名荆子關有副將駐此)花園頭關(在淅川/縣西北)¶
(一百八十里路通陜西商南縣本内郷縣/西南界明成化中改屬淅川舊有巡司)黨子口¶
　　關(在内郷縣西南一百/十里道通湖北光化)仙翁關(在裕州東北/道出汝潁)昆陽¶
　　關(在葉縣西南又有大小關口在縣南方/城山間路通裕州明初置關於此尋廢)賖旗店¶
　　巡司(在南陽縣東九十里/本/朝乾隆十一年置巡司)李青店巡司(在南/召縣)¶
(北設巡司及/把總駐此)西硤口巡司(在内鄉縣西北一百二/十里有古城設巡司駐)¶
(戍守又魁門關在縣西北金斗關在縣東北舊置/巡司今俱廢又有半川亭口在縣西北一百六十)¶
(里)石橋鎮(在南陽縣北五十里九域志縣有博/望羅渠石橋安衆北趙故城六鎮)明¶
　　陽鎮(在唐縣西南金史地理志泌陽有明陽鎮縣/志縣西南有綿洋河蓋即明陽之訛鎮在河)¶
(側)桐河鎮(在唐縣西五卜/里又名桐河店)古路鎮(在泌陽縣泌水/東南岸去城二)¶
<pb:KR2k0009_SBCK_077-40a>¶
(里)饒良鎮(在泌陽縣西七十里/或云即隋饒良縣治)羊柵鎮(在泌陽縣/西北七十)¶
(里金史地理志比/陽縣有羊柵鎮)吳城鎮(在桐柏縣東五十里又/縣東六十四里有故縣)¶
(鎮西北九十里有平氏鎮/按舞陽縣東三十/里亦有吳城鎮唐元和中移縣治此金徙今治)板¶
　　橋鎮(在鄧州東金史地理志攘城/有順陽新野穰東板橋四鎮)㴔灘鎮(在鄧州/東四十)¶
(里西枕湍河/當襄陜之衝)千金鎮(在鄧州西宋史范致虛傳靖/康二年致虛軍岀武關至鄧)¶
(州千/金鎮)張村鎮(在鄧州西六十里金史地理志南陽/有張村鎮九域志穰縣有張村曲阿)¶
(延陵刁澗陽管穰/東穰廷廣晉八鎮)馬尾鎮(在内郷縣順陽保北即/秦漢沮陽故城後魏置)¶
(以拒/齊)平臺鎮(在裕州西南金史地理志方城有十/臺鎮又九域志縣有肖臺許封羅渠)¶
(新塞/四鎮)北舞鎮(在舞陽縣北五十里即隋北舞縣元/置巡司於此後廢九域志舞陽縣有)¶
(孟寨北舞/順化三鎮)臨墳鎮(在葉縣界金史地理志葉有臨/墳鎮/按今有墳臺店在縣東)¶
<pb:KR2k0009_SBCK_077-40b>¶
(南三/十里)舊縣鎮(在葉縣南三十里/元置巡司明初廢)保安鎮(在葉縣南/六十里又)¶
(縣東北五十里有洛/岡鎮接襄城縣界)樵峪寨(在淅川縣南二十里/宋孟珙破金武善屯)¶
(兵於/此)土門村(在鎮平縣南三十里就沙岡鑿南北/門相傳曹操攻張繡鑿地道為遁處)¶
　　胡村(在淅川縣西北九十里輿程記自縣西北水/行四十里至幕圍四面皆山又四十里至胡)¶
(村)湖陽店(在唐縣南八十/里即故縣也)宛城驛(在南陽縣治東/兼置遞運所)¶
　　林水驛(在南陽縣南六十里/有驛丞兼置遞運所)博望驛(在南陽縣北/六十里有驛)¶
(丞兼置/遞運所)湍陽驛(在新野縣治西舊/在城東南今改置)赭陽驛(在裕/州治)保¶
　　安驛(在葉縣南六十里有驛丞/管巡檢事兼置遞運所)滍水驛(在葉縣/治西北)¶
　︹津梁︺雙橋(在南陽縣東二/十里跨栗河上)板橋(在南陽縣東九/十里跨清河上)石橋¶
(有二一在南陽縣南十五/里一在南陽縣北石橋鎮)瓜里橋(在南陽縣北四/十里即淯水之)¶
<pb:KR2k0009_SBCK_077-41a>¶
(津後漢書郡國志宛有瓜里津劉珍東觀淇記鄧/奉拒光武瓜里水經注淯水逕史定伯碑南又西)¶
(為瓜里津水上有一梁謂之瓜里/渡自宛道途東岀堵陽西道方城)博望橋(在南陽/縣北博)¶
(望/驛)平氏橋(在唐縣/南十里)桐江橋(在唐縣西/三十里)官莊橋(在泌/陽縣)¶
(西四/十里)象河橋(在泌陽縣東北/一百二十五里)正善橋(在桐柏縣東/又縣西有淮)¶
(井/橋)三道橋(在桐柏縣東四十五里明天啓/七年建/本朝乾隆元年修)東安橋¶
(在鎮平縣/東沙溝)茱萸河橋(在鄧州西/南四十里)穰東橋(在鄧州東/北六十里)¶
　　普濟橋(在淅川縣東關外跨小金河即/元董達橋明萬厯十一年改建)溧河橋(在/新)¶
(野縣東/二十里)木寨橋(在内郷縣西北其地有鬼門/關兩旁皆石街延袤數里)雲溪¶
　　橋(在内郷縣/順陽保)雲虹橋(在裕州東門/外跨潘河)陌陂橋(在𥙿州/東南)¶
　　舞泉橋(在舞陽縣/南跨舞水)邵奉橋(在葉縣東八里相近又/有廉村橋俱跨昆水上)¶
<pb:KR2k0009_SBCK_077-41b>¶
　　望仙橋(在葉縣南門外相/近又有昆水橋)灃水橋(在葉縣南/舊縣鎮北)汝墳¶
　　橋(在葉縣北滍水上明天啓/中建/本朝乾隆四年修)湛河橋(在葉縣北/三十里)泌¶
　　河渡(在泌陽縣南/路通信陽州)五里河渡(在泌陽縣西路通唐/縣南陽又靈稷渡在)¶
(縣西二十里亦通/唐縣南陽渡口)㴔灘渡(在鄧州東㴔灘鎮又州/西北三里有斜潭渡州)¶
(東北五里有趙河/渡七里有湍河渡)馬蹬河渡(在淅川縣東三十里/又縣東南八十里有)¶
(程寛埠口渡南三里有南/河渡西關口有西河渡)新店渡(在新野縣南三/十里白河經流)¶
(處也路通湖/北襄陽縣)江石渡(在新野縣西南二十里又有/兩河渡在縣西北三里為湍)¶
(潦二水合向河/處路通鄧州)沙河渡(在舞陽縣北北舞/鎮一曰北舞渡)淮安渡¶
(在葉縣東四十里灃河下流又縣東南有輝河渡/干江渡縣南有灃河渡縣西北有嚴村渡縣北有)¶
(問津渡沙河渡縣/東北有洛岡渡)¶
<pb:KR2k0009_SBCK_077-42a>¶
　︹隄堰︺六門隄(在鄧州西三里亦名鹿門隄漢召信臣/所築宋真宗時知州謝絳復修壅湍水)¶
(注鉗盧陂溉田兼障泛/溢之害詳前六門坡)沙窩鋪隄(在新野縣北又/有車兒灣隄石)¶
(樓口隄明嘉靖隆慶中屢加修築又有古隄起自/古城西南隅至土邱寺延袤二十五里萬厯中修)¶
　　上石堰(在南陽縣東北四十里引淯水溉田千餘/頃又有馬渡蜣螂沙堰諸堰漢召信臣所)¶
(置溉田甚多後漢杜詩晉杜預皆増廣之又縣東/南有稗子堰六軸堰小兒堰羊皮堰李家堰宋家)¶
(堰將軍堰岳廟堰虎尾堰張公堰龍王堰竹扒堰/聚寶堰喬家堰杏子堰小河堰大河堰波水堰西)¶
(南有陶家口堰畢家堰棠/梨堰小石堰西有泉水堰)黒龍堰(在唐縣南又縣/西南有柳花堰)¶
(莽修堰縣北有/葦陂堰青臺堰)泥溝堰(在泌陽縣東十里又縣東/有觀音堰官堰龍王堰黑)¶
(龍堰西有饒良堰北有粉徐堰碌/堰石頭堰東北有胡伯川堰)祁河堰(在鄧州/東又州)¶
(東有長流堰洋河堰東南有短堰工堰南有白洛/堰劄口堰西南有雙口堰吕公堰西有柳堰得子)¶
<pb:KR2k0009_SBCK_077-42b>¶
(堰倪家堰牛氏堰九重堰姫家堰西北有黑龍堰/曲河堰青岡堰黃家堰永安堰小堰北有三郎堰)¶
(東北有白牛堰白馬堰/竹筲堰馬龍堰鸛鵲堰)楚堰(在鄧州西北六十里/亦名楚堨相傳晉杜)¶
(預所作引湍水溉田元至正問楊彥開修明水樂/中蕭用謙夏茂同修水經注冠軍縣西北有楚堨)¶
(高下相承八重周十里方塘蓄水澤潤不窮元和/郡縣志楚堰在臨湍縣南八里擁斷湍水溉田五)¶
(百餘頃舊志又有黙河黑龍三郎白牛等堰/皆引湍水永安青岡等堰皆引刁河水溉田)石口¶
　　堰(在淅川縣東又有何家堰旺泉堰王泉堰沱泉/堰阮家堰秦家堰楊其堰西有柳家泉堰五海)¶
(堰白浪堰雞鳴泉堰北有蒿平堰老龍泉堰韓家/堰蕭家堰黑馬堰烏𥙿堰湧泉堰楊母堰洪水堰)¶
(閘峪口堰胡裕堰黃龍泉堰/清泉堰磨峪堰蹇掦溝堰)三泉堰(在新野縣東/又縣東有苦)¶
(竹堰紙坊堰附馬堰柳堰土堰長平堰縣南有黑/龍堰短堰二郎堰縣西有藁薦堰縣北有蜣螂堰)¶
(石橋堰沙堰棠/梨堰眉兒堰)黃水河堰(在内鄉縣南又縣西南/有塔子灣堰十宇堰珍)¶
<pb:KR2k0009_SBCK_077-43a>¶
(珠堰西北有青山河堰馬山堰東俞公堰黙河堰/木寨堰北峪堰北有長城堰螺螄河堰鄭渠堰三)¶
(層堰揣家堰老高堰西俞公堰西河堰磨石河堰/宿家堰又有鬼谷堰白蓮堰四渡河堰八迭堰瓦)¶
(屋堰侯/公堰)梁子堰(在裕州境又有霍陂/堰月皮堰潘河堰)昆水三堰(在/葉)¶
(縣上堰在縣西南中堰/在東下堰在縣東南)上閘(在鄧川南昔時瀦水/溉田處宋端平二年)¶
(襄陽帥趙范敗元/兵於上閘即此)¶
　︹陵墓︺古丹朱墓(在淅川縣/西北七里)︹周︺百里奚墓(在府城西七/里墓前有七)¶
(石俗名/七星冢)宋玉墓(在唐縣東/華嚴寺後)扁鵲墓(在鎮平縣西/北禱&KR1282;輒愈)魏¶
　　冉墓(在鄧州/新城東)巫馬期墓(在内鄉縣/北二十里)沈諸梁墓(在葉/縣南)¶
(三十里後漢書郡國志注皇覽曰方城西北/三里有葉公諸梁墓近人祠之曰葉公邱)︹漢︺張¶
　　璣墓(在南陽縣東二里仁濟橋西璣墓久湮/本/朝順治年間同知張三異訪得其處因建祠)¶
<pb:KR2k0009_SBCK_077-43b>¶
　　召信臣墓(在南陽/縣南)張衡墓(在南陽縣北水經注洱/水逕西鄂縣南水北有)¶
(張平子墓墓之東側墳有平子碑/文字悉是古文篆額是崔瑗之辭)宋均墓(在南陽/縣東北)¶
(墓前有二石獸踴踞相向狀若羚干左刻天/祿右刻辟邪字古丈最奇右刻為雷所轟)宗資¶
　　墓(在南陽縣東北/按歐陽修集古錄天祿辟邪/四字在宗資墓前石獸膊上沈存中筆談今南)¶
(陽縣北宋資碑旁兩獸鐫其膊一曰天祿一口辟/邪而一統志云宋均墓在南陽縣東北古城内有)¶
(二獸左刻天祿右刻辟邪論地則皆南/陽按方俱在東北兩存之以俟考據)鄧禹墓(在/南)¶
(召縣西/十八里)杜茂墓(在唐縣南洪/沙河北岸)周勃墓(在唐縣舊縣/治北城下)¶
　　劉崇墓(在鎮平縣/安國城南)馬武墓(在鄧川舊城東/門外馬武山南)岑彭墓¶
(在内鄉縣西/南二十里)張釋之墓(在裕州西/北四里)韓稜墓(在舞陽/縣西南)¶
(四十/里)韓韶墓(在舞陽縣西/南四十五里)樊噲墓(在舞陽縣北二/十四里地名樊)¶
<pb:KR2k0009_SBCK_077-44a>¶
(村)王喬墓(在葉縣東南三十里按後漢/書本傳葬於城東土自成墳)諸葛氏墓¶
(在葉縣北平山下有斷石幢相傳此地有諸葛/舊墳墟疑是亮祖塋也石幢爲隋開皇二年物)︹三¶
　　國︺︹魏︺黃權墓(在南陽縣東北豫山下水經注淯水/逕豫山東山南有魏車騎將軍黄權)¶
(夫妻二冢地道潛通其冢前有四碑其二/魏明帝立二是其子及臣吏所樹者也)張澹墓¶
(在鄧州西北水經注湍水逕冠軍縣故城東水西/有漢太尉長史張敏碑碑之西有魏征南將軍司)¶
(馬張澹墓/墓有碑)︹晉︺范晷墓(在淅川縣東南九/十里丹水東岸)︹宋︺賈黯墓¶
(在鄧州西北故冠軍/城内范鎮爲墓銘)梅詢墓(在葉縣南/二十五里)︹元︺博都里¶
　　翀墓(在淅川縣東南百里丹水西岸/博都里翀舊作孛术魯翀今改)︹明︺郭雲墓(在/南)¶
(陽縣東/門内)鐵鉉墓(在鄧州南地名下刁河有荒邱舊/傳爲鉉墓/按鉉死節江寕此或)¶
(其先/塋也)李賢墓(在鄧州南十/里刁可之陽)孝子喬璣墓(在新野縣/北三里白)¶
<pb:KR2k0009_SBCK_077-44b>¶
(河南岸弟璋墓亦在焉又縣北二里有/孝子齊雲墓縣南五里有孝子周官墓)¶
　︹祠廟︺忠武祠(在府西南卧龍岡即諸葛亮故廬舊為/祠以奉之春秋祭祀前代碑文俱存)¶
　　二忠祠(在府西門外祀唐御史中/丞張廵明兵部尚書鐵鉉)三太守祠(在南/陽縣)¶
(豫山之巔祀漢召/信臣杜詩晉杜預)鐡忠烈祠(在鄧州珹東南隅祀/明鐵鉉/本朝康熙)¶
(三十三/年重建)李文達祠(在鄧州城東南隅/祀明大學士李賢)三君子祠(在/鄧)¶
(州西關祀唐韓愈/宋寇準范仲淹)理學名儒祠(在内鄉縣東門内/祀元國子祭酒博)¶
(都里翀明萬厯間改/建於縣學東北隅)積德祠(在内鄉縣北元末有/袁氏伯仲多財好施)¶
(後以禦寇闔門死/難鄉人立祠祀之)雙忠祠(在裕州城南門内祀明/同知郁采監察御史任)¶
(賢)七貞祠(在𥙿州南門内祀明烈婦楊/氏胡氏劉氏二余氏二趙氏)王喬祠(在/葉)¶
(縣南舊縣北門外後漢書王喬傳喬葬於城東百/姓為立廟號葉君祠牧守每班祿皆先拜謁之吏)¶
<pb:KR2k0009_SBCK_077-45a>¶
(人祈禱無/不立應)漢光武廟(在南陽縣南光武中興始基/於宛故南陽諸縣多立廟祀)¶
(焉)范蠡廟(在南陽縣南三十里水經注三公城側/有范蠡祠蠡宛人祠即故宅也後漢末)¶
(有范曾為大將軍司馬討黃巾賊至此祠/為立碑夏侯湛之為南陽又為立廟焉)淮瀆廟¶
(在桐柏縣東唐書地理志桐柏有淮瀆祠府志廟/初建於桐柏鎮西漢延熙六年移建桐柏鎮東厯)¶
(代皆有封號明洪武初改稱東瀆大淮之神/朝康熙二十九年重修大殿三十三年/本/聖)¶
(祖仁皇帝御書/靈瀆安瀾額)禹王廟(有二一在桐柏縣西淮井/上一在淅川縣西十五里)¶
　　白龍廟(在鄧州東太平村湍河南岸下有石潭時/啓時閉宋宣和間禱雨輒應賜名惠潤尚)¶
(有斷/碑)高密侯廟(有二一在淅川縣東南五十里一/在新野縣南五十里祀漢鄧禹)¶
　　漢昭烈廟(有二一在新野縣南關外一/在鎮平縣西南先主山上)漢高祖廟¶
(有二一在𥙿州東三十/里一在葉縣平頂山東)舞陽侯廟(在舞陽縣治西/北祀漢樊噲)¶
<pb:KR2k0009_SBCK_077-45b>¶
　　葉公廟(在葉縣南舊北門外寰宇/記在縣東北三里古塜前)¶
　︹寺觀︺彌陀寺(在南陽縣東門外晉永/昌三年建今呼為東寺)文殊寺(在南陽/縣東南)¶
(唐貞觀/二年建)興國寺(在南陽縣東南/宋至和元年建)崇善寺(在南陽縣/西元至元)¶
(間敕/建)鐵佛寺(在南陽縣東北上石堰/東北宋元祐三年建)棲霞寺(在南/召縣)¶
(西北丹霞山唐/長慶四年建)菩提寺(在唐縣冶東宋/紹聖三年建)羅漢寺(在/桐)¶
(柏縣東宋元/豐八年建)永慶寺(在桐柏縣東北三/里宋大觀元年建)福勝寺(在/鄧)¶
(州南關宋天聖中建名勝志寺東北隅有古塔几/十三層高百丈中有一井水常泛溢俗呼為海眼)¶
(云)龍巢寺(在淅川縣東三十里後魏太和中建龍/巢於此故名今其窟尚存又香嚴寺在)¶
(縣東南白崖/山唐建久廢)乾明寺(在新野縣東南名勝志漢/陰皇后故宅後建為寺)吉¶
　　祥寺(在内鄉縣東北/宋政和中建)天安寺(在内鄉縣東北馬山/之陽金明昌初重建)¶
<pb:KR2k0009_SBCK_077-46a>¶
　　開化寺(在裕州城内西北隅宋元豐八年建明/洪武二年修/本朝順治十八年重修)觀¶
　　音寺(在𥙿州西南二十/里宋元豐八年建)顯慶寺(在舞陽縣南/唐顯慶中建)開元¶
　　寺(在舞陽縣治西/唐開元中建)奉恩寺(在葉縣河山里/唐天寳元年建)元妙觀¶
(在南陽縣西北二/里元至正中建)太極觀(在鎮平縣/治東北)佑德觀(在鄧/川南)¶
(關元中統/二年建)回陽觀(在淅川縣東南雷山下唐貞觀/三年建古鐵雲板石柱猶存)¶
　　奉仙觀(在内郷縣治東/宋元祐初建)長生觀(在内鄉縣南水青/山宋淳化中建)¶
　　仙翁觀(在𥙿州東北黃石山葛仙/翁上昇處唐開元中建)雙鳬觀(在葉縣/治東北)¶
(隅唐/建)普濟宫(在内郷縣西石堂山即麻衣子修真/之所本名靈堂觀唐貞觀中敕賜今)¶
(額歲時旱澇皆禱焉/本朝康熙二十年重修)煉真宫(在𥙿川城北後漢/湖陽公主所建)¶
　　萬觀宫(在𥙿州東北黃石/山麓唐開元中建)¶
<pb:KR2k0009_SBCK_077-46b>¶
　︹名宦︺︹漢︺鄭宏(剛人宣帝時為南陽太守著/治迹條教法度為後所述)召信臣(壽/春)¶
(人元帝時遷南陽太守躬耕勸農開通溝瀆起水/門凡十處以廣灌溉歳増田畝至三萬頃民得其)¶
(利蓄積有餘禁止奢靡斥罷遊遨户口増/倍盜賊獄訟衰止吏民親愛號之曰召父)翟義(上/蔡)¶
(人成帝時為南陽都尉/行太守事威振南陽)王常(舞陽人更始以常行/南陽太守事令專命)¶
(誅賞常性恭儉遵/法度南方稱之)杜詩(汲人建武七年遷南陽太/守性節儉而政治清平以)¶
(誅暴立威善於計略省愛民役造作木排鑄為農/器百姓便之又修治陂池廣拓土田比室殷足時)¶
(人方於召信臣南陽為之/語曰前有召父後有杜母)鮑昱(屯留人建武中為/比陽長政化仁愛)¶
(境内/清靜)阮況(永平中為南陽/太守有能名)魯丕(平陵人建武初為/新野令視事期年)¶
(州課/第一)鮑德(屯留人肅宗時為南陽太守時歲多凶/灾惟南陽豐穰吏人愛悦號為神父郡)¶
(學久廢德修起黌舎備爼豆黻冕行禮/奏樂又尊饗國老宴㑹諸儒百姓勸服)周章(隨人/仕郡)¶
<pb:KR2k0009_SBCK_077-47a>¶
(為功曹時大將軍竇憲免封冠軍侯就國太守行/春到冠軍猶欲謁之章進諫曰今日公行春豈可)¶
(越儀私交且憲退就藩國禍福難量明府剖符大/臣舉上進退其可輕乎太守不聽章前拔佩刀絶)¶
(馬韁/乃止)韓稜(舞陽人永元中遷南陽太守發/摘奸盗郡中震懷政號嚴平)法雄(郿/人)¶
(建平中除平氏長善政事好發摘奸伏賊盜稀發/吏人畏愛之南陽太守鮑德上共理狀乃遷宛陵)¶
(令)黃昌(餘姚人拜宛令政尚嚴猛好/發奸伏大姓戰懼皆稱神明)趙戒(成都人/順帝時)¶
(遷南陽太守糾豪傑恤吏人奏免/中官貴戚子弟為令長貪濁者)成瑨(陜人桓帝/時為南陽)¶
(太守郡舊多豪强中官黃門盤牙境界瑨下車振/威嚴以檢攝之署郡人岑晊為功曹張牧為賊曹)¶
(吏委心晊牧襃善糾達肅清朝府郡人語/曰南陽太守岑公孝宏農成瑨但坐嘯)王暢(高/平)¶
(人桓帝時拜南陽太守奮厲威猛其豪黨有釁穢/者莫不糾發豪右大震後納功曹張敞之諫更崇)¶
(寛政慎利簡罰教化遂行郡中以奢靡相/尚暢常布衣皮褥車馬羸敗以矯其弊)吳樹(下/邳)¶
<pb:KR2k0009_SBCK_077-47b>¶
(人桓帝時爲宛令將之官辭梁冀冀賓客布在縣/界以情托樹樹對曰卜人奸蠧比屋可誅宛爲大)¶
(都士之淵藪侍坐以來未聞稱一長者而多托匪/人誠非敢聞冀黙然不悦樹到縣遂誅殺冀客爲)¶
(人害者/數十人)郭晊(湯翟人爲南陽/太守政有名績)劉寛(華隂人桓帝時/爲南陽太守温)¶
(仁多恕吏人有過但用蒲鞭示辱每行縣止息亭/傳輒引學官祭酒及處士諸生執經對講見父老)¶
(慰以農里之言少年勉以孝悌/之訓人感德興行日有所化)劉陶(潁陰人除順/陽長縣多姦)¶
(猾陶到官宣募吏民有氣力勇猛能以死易生者/不拘亾命姦贓於是剽輕劒客之徒過晏等十餘)¶
(人皆來應募陶責其先過要以後效使各結所厚/少年得數百人皆嚴兵待命於是覆按姦宄所發)¶
(若神以病免吏人思而歌之曰悒然/不樂思我劉君何時復來安此下民)种拂(&KR0982;陽人/桓帝時)¶
(拜宛令時南陽郡吏好因休沐游戯市里爲百姓/所患拂出逢之必下車公謁以愧其心自是莫敢)¶
(出者政/有能名)楊彪(華陰人光和中爲南陽太守/以仁愛爲政既去百姓思之)秦頡(中/平)¶
<pb:KR2k0009_SBCK_077-48a>¶
(初為南陽太守黃巾張曼/成攻殺前郡守頡擊斬之)羊續(平陽人中平三年/為南陽太守時江)¶
(夏兵趙慈叛續入郡界乃羸服問行採問風謡今/長貪潔吏民良猾悉逆知其狀郡内驚竦乃發兵)¶
(擊趙慈斬之餘賊並詣續降賊既平乃班宣政令/候民病利百姓勸服府丞常獻生魚續受而懸於)¶
(庭後又進之續乃出前所懸者以杜其意續妻與/子祕俱往郡舎續閉門不内妻自將祕行其資藏)¶
(惟有布衾敝祗裯鹽麥數斛而己顧敕祕/曰吾自奉若此何以資爾母使與母俱歸)應余(建/安)¶
(中為南陽郡功曹時宛將侯音叛余與太守東里/衮迸竄得出音遣騎追逐相及賊便射衮余身當)¶
(箭被七創謂追賊曰我以身代君因涕泣血淚俱/下賊見其義烈釋衮不害賊去之後余亦命絶)¶
　　︹三國︺︹魏︺田豫(雍奴人獻帝時遷南陽太守先時郡/人侯音反衆數千人在山中為盜前)¶
(太守收其黨餘五百餘人奏表皆當死豫開其自/新之路破械遣之諸囚皆叩頭願自効即相告語)¶
(羣賊一朝解/散郡内清淨)楊浚(獲嘉人獻帝時為南陽大守/宣德教立學校吏民稱之)︹晉︺¶
<pb:KR2k0009_SBCK_077-48b>¶
　　杜預(杜陵人咸寕中守南陽修召信臣遺蹟引&KR1267;/淯諸水灌田萬餘頃分疆刋石使有定分公)¶
(私同利衆庶賴/之號曰杜父)吾彥(吳人為順陽内史清身率/下威刑嚴肅衆皆畏懼)潘¶
　　尼(中牟人為宛令在任寛而不縱/恤隱勤政厲公平而遺人事)劉璠(相人為順/陽内史江)¶
(漢之問翕/然歸心)魏該(東阿人為順陽太守王敦謀逆梁/州刺史甘卓不從欲觀該去就試)¶
(以敦㫖動之該曰我惟忠於國王公舉兵向天/子非吾所宜與也及蘇峻叛率衆救臺城病卒)丁¶
　　穆(譙國人孝武時為順陽太守㑹符堅遣衆來寇/穆戰敗被執至長安稱疾不仕堅又傾國南寇)¶
(穆與關中人士倡義/謀襲長安事泄遇害)︹南北朝︺︹齊︺劉思忌(新野太守/魏主引兵)¶
(至新野思忌拒守攻之不克築/長圍守之城陷不屈遂遇害)︹魏︺韋珍(杜陵人孝/文初以桓)¶
(誕為東荆州刺史令珍為使與誕招慰蠻左珍至/桐柏山窮淮源宣楊恩澤凡所招降七萬餘户置)¶
(郡縣/而還)韋孝寛(杜陵人普泰中除淅陽郡守時獨孤/信為新野郡守與孝寛情好款密政)¶
<pb:KR2k0009_SBCK_077-49a>¶
(術俱美荆部吏/人號爲連璧)︹周︺薛慎(汾陰人保定初爲湖州刺/史時界雜蠻夷恒以刼掠)¶
(爲務慎乃集諸豪帥具宣朝㫖殷勤戒諭一年之/問翁然向化又蠻俗婚娶之後父母雖在即與别)¶
(居慎親自誘導示以孝慈有數户/蠻别居數年遂還侍養風化大行)樂遜(猗氏人天/和初爲湖)¶
(州刺史人多蠻左未習儒風遜勸厲/生徒加以課試數年之間化冾州境)︹隋︺李孝貞(柏/人)¶
(人開皇中爲蒙州/刺史吏民安之)蘇孝慈(扶風人開皇中爲/析州刺史有惠政)柳旦¶
(解人開皇中爲析/州刺史有能名)張奫(清河人高祖時爲/顯州刺史有能名)皇甫無¶
　　逸(京兆萬年人大業中爲/淯陽太守治爲天下最)︹唐︺吕子臧(河東人武徳/初拜鄧州刺)¶
(史與馬元規並力擊朱粲時粲新衂復張臧嬰城/守會霖雨雉堞摧剝或勸其降曰我天子方伯肯)¶
(降賊乎率麾下/數百人赴敵死)馬元規(安陸人持節下南陽與吕/子臧擊朱粲爲所圍城䧟)¶
(不屈/死之)雷四郎(鄧州總管武德三年/王世充陷鄧州死之)陳君賓(貞觀初/爲鄧州)¶
<pb:KR2k0009_SBCK_077-49b>¶
(刺史州承喪亂之後百姓流冗君賓加意勞徠不/期月皆還業明年四方霜潦獨君賓所治有年倉)¶
(儲充羨蒲虞二州民就/食其境太宗下詔勞之)魯炅(薊人明皇時為南陽/太守㝷遷山南節度)¶
(使保南陽賊使哥舒翰招下不從田承嗣繼至被/圍凡一年晝夜戰人至相食城中一鼠直四百卒)¶
(無救至至德二載五月乃率衆&KR0691;圍走襄陽承嗣/尾擊旲殊死戰賊引去初賊欲剽亂江湖賴炅適)¶
(扼其衝故/南夏以完)趙矜(德宗時為舞陽簿吳少誠/反矜誓不從叛以縣來歸)張嘉瑜¶
(貞元十五年吳少誠陷唐/州嘉瑜時為守將死之)狄兼謨(太原人文宗時/為鄧州刺史嵗)¶
(飢發粟賑濟/民不流&KR1131;)盧祥(會昌人為唐州刺史興復/召信臣陂堰甚有勞勣)︹宋︺蘇¶
　　易簡(桐山人淳化初知鄧州以/詩書飭吏事甚得人心)趙延進(頓邱人淳/化中知鄧)¶
(州飛蝗不入/境下詔襃之)寇準(下邳人至道初知鄧州/以寛慈待民民甚德之)張知白¶
(清池人咸平中知鄧州㑹關右流傭至/境知白既發倉廩又募民出粟以濟)謝絳(富陽/人真)¶
<pb:KR2k0009_SBCK_077-50a>¶
(宗時知鄧州距州百二十里有美陽堰引湍水溉/公田水來逺而少利不及民濱堰築新土爲防嵗)¶
(數壞輒調民増築奸人蓄新茭以時其急往往盜/決絳按召信臣六門堰故迹距城三里壅水注鉗)¶
(廬陂溉田/至三萬頃)范仲淹(呉人仁宗時知鄧州後徙荆南/鄧人遮使者請留仲淹亦願留)¶
(鄧許/之)趙尚寛(河南人嘉祐中知唐州州經五代亂/土曠民稀尚寛乃按視圖記得漢召)¶
(信臣陂渠故迹益發卒復疏三陂一渠溉田萬餘/頃又教民自爲支渠轉相浸灌四方之民來者請)¶
(以荒田計口授之又貸民官錢買耕牛比三年榛/莽復爲膏腴増户萬餘三司使包拯上其事進秩)¶
(賜金民圖像以祠王安石蘇/軾作新田新渠詩以美之)高賦(中山人繼趙尚/寛知唐州益募)¶
(兩河流民計口給田使耕作陂堰四十四再滿再/留比其去田増闢三萬一千三百餘頃户增萬一)¶
(千三百八十嵗増税二萬二千二百五十有奇/璽書哀諭宣布治狀以勸天下民爲立生祠)劉¶
　　蒙(渤海人神宗時知湖陽縣議免役法䝉以爲/不便不肯與議退而條上其害即投劾去)燕¶
<pb:KR2k0009_SBCK_077-50b>¶
　　若沖(无豐中知南陽縣政治清平修陂/堰闢土田比屋殷富歲資豐稔)董敦逸(永/豐)¶
(人元祐初知穰縣提舉官調民鑿馬渡港云可溉/田二百頃敦逸言於朝以為利不𥙷害核實如敦)¶
(逸言免役夫十六萬/全舊田三千六百頃)劉汲(丹稜人建炎初以直龍/圖閣知鄧州金兵來攻)¶
(汲暮得敢死士四百人/禦之力不敵遂死之)金光庭(羅源人知南陽縣/建炎初金人陷南)¶
(陽不/屈死)吕由誠(開封人監鄧州酒税臨事精敏老吏/不能欺㑹營兵竊發聚衆閉城守貳)¶
(逃匿由誠親往招諭賊/斂兵聽令以功遷秩)李道(相州人為武勝軍承/宣使武興蠻楊再興)¶
(連歲寇掠道破其衆/擒再興及其二子)︹金︺舒穆魯兀毅(明昌中同知/武勝軍節度)¶
(事别郡有殺人者屢鞫不伏兀毅訊不數語即具/服河東北路田多山坂磽瘠大比時定為上賦民)¶
(力久困朝廷命相地更賦兀毅以三壤法平之民/賴其利/舒穆魯兀毅舊作石抹兀毅今改王)¶
　　劉從益(渾源人大安𥘉知葉縣修學勵俗有古良/吏風葉自兵興户減三之一田不毛者萬)¶
<pb:KR2k0009_SBCK_077-51a>¶
(七千畝有奇其歲入七萬石如故從益請於大司/農為減一萬流亾歸者四千餘家被召卒葉人立)¶
(石頌徳以/致哀思)烏庫里黒漢(天興間權唐州刺史行帥/府事鎮防軍有歸宋之謀)¶
(獨裕州聶都統一軍在州黑漢與之固守宋兵攻/益急求救不至城中糧盡人相食黑漢殺愛妾啖)¶
(士士爭殺其妻子總領趙醜兒開四門納家軍黑/漢率兵巷戰軍敗被獲不屈死之/烏庫里黑漢)¶
(舊作烏古論/黒漢今改正)︹元︺梁曾(中統十六年除南陽知府南/陽在宋末為邊鄙桑柘未成)¶
(而歲賦絲民甚苦之/曾請折輸布以便民)尚野(滿城人至元二十八年/南陽縣尹初至官獄訟)¶
(充斥野裁决無留/滯涉旬遂無事)喜同(河西人為南陽縣達魯噶/齊居二歲妖賊起抵南陽)¶
(南陽無城無兵喜同見賊勢盛與家人訣策勵義/兵奮力與賊搏賊退明日復至知無後援戰愈急)¶
(南陽遂陷喜同&KR0691;圍身被數創見執被/害/達魯噶齊舊作達魯花赤今改正)莊文昭(至/正)¶
(間為南陽府尹勸民耕種興水利置義倉建/燕居堂以教郡子弟民既殷富教化大行)︹明︺段¶
<pb:KR2k0009_SBCK_077-51b>¶
　　堅(蘭州人成化中為南陽知府召州縣學官具告/以古人為學之指使轉相勸誘創志學書院聚)¶
(秀民講説古今要義及濂洛諸儒遺書建節義祠/祀古先烈女去豪强貪墨必盡而訟獄徭賦務底)¶
(於平居數/年大治)郁采(山陰人正徳中為裕州同知流賊/率衆來攻采與都指揮詹濟在籍)¶
(御史任賢共堅守斬獲甚多城陷被執采罵/賊不輟賊碎其輔頰而死濟賢亦不屈被害)唐天¶
　　恩(常熟人正德中為葉縣/知縣流賊陷城死之)岳鍾秀(山陽人萬厯中/知新野縣部内)¶
(多豪猾持長吏短長鍾秀課農桑省徭役月朔集/父老以孝友勉其子弟久乃化其至誠即豪猾亦)¶
(自斂比歸士民泣送數百里署中古木多巢烏/亦隨車飛噪數日乃還縣人作義烏傳紀之)何¶
　　騰蛟(黎平衞人崇禎中授南陽知縣地當羣盜往/來騰蛟戰守有備賊來輒挫從巡撫陳必謙)¶
(破賊安皐山斬首四百餘/級又討平土寇益知名)艾毓初(米脂人崇禎中/授内鄉知縣毓)¶
(初生長邊陲習戰事六年冬流賊來犯埋大礟於/外城中燃線發之賊死無算遂解去厯官右參議)¶
<pb:KR2k0009_SBCK_077-52a>¶
(分守南陽與知府顔日愉郤賊有功賊復至偕總/兵猛如虎劉光祚堅守食盡援絶自縊死如虎光)¶
(祚亦/死之)孫澤盛(掖縣人爲鄧州知州崇禎十年張獻/忠破其城澤盛與同知薛應齡皆戰)¶
(死)顏日愉(上虞人崇禎𥘉除葉縣知縣後以南陽/要衝命爲知府大治守具十四年賊猝)¶
(至登城日愉擊殺之幾盡城獲全日/愉亦負重傷殞於城上贈大僕卿)潘宏(山陽人/崇禎十)¶
(三年爲舞陽知縣明年李自成羅汝才攻陷南陽/縱兵覆所屬川縣民慮賊屠城請委曲紓禍宏叱)¶
(曰吾守土吏當與土存亾豈能降賊求活耶賊薄/城發礟擊之多斃城中人潛與賊灼降縛宏以獻)¶
(宏怒罵不屈死子/登瀾亦赴井死)劉振世(豐潤人崇禎中爲鄧州/知州十四年流賊陷城)¶
(振世與吏目李國璽千户/余承蔭李錫皆抗節死)姚運熙(山東人崇禎中/爲南陽知縣十)¶
(四年賊攻陷南陽運熙與主簿/門迎恩訓導楊氣開皆死之)鍾其碩(成縣人崇/禎中爲鎮)¶
(平知縣城陷/被執罵賊死)龔新(南昌人崇禎中爲内鄉/知縣流賊陷城不屈死)王士昌¶
<pb:KR2k0009_SBCK_077-52b>¶
<pb:KR2k0009_SBCK_077-52b>¶
(起亦投戈來附招集/流亾民復業者相繼)胡養素(直隸人順治三年知/内鄉縣多善政流寇)¶
(餘黨攻/城死之)張光祁(歙縣人順治四年知鄧州治尚嚴/明而居心寛厚鄧自明季以來僉)¶
(里長解糧當其役者家輒破光祁中請更/制立官解法州人感徳若更生祀名宦)任克溥¶
(平山衞人順治七年除南陽府推/官摘奸伏革積弊官吏肅然奉法)許鴻翔(榆林人/順治十)¶
(一年知葉縣時拐河土寇作亂/鴻翔練鄉兵躬擐甲胄削平之)張蓋(濮州人順治/十五年知舞)¶
(陽縣值歲凶民飢盗起藎區畫賑濟捕緝有/方民無流離而盜以息境内戴之如父母云)張三¶
　　異(漢陽人順治間任南陽府同知時烽烟初靖郡/邑彫敝三異安輯流移勸開磽壤又創興水利)¶
(蓄洩有方旱澇/無患祀名宦)田介(京山人康熙三年知唐縣時/邑民為錢糧所累多逃竄者)¶
(介募新墾以抵荒糧編現户以補逃丁民困盡除/任事三年凡城池公署學校修理咸備祀名宦)¶
　　高以永(嘉興人知内鄉縣招民開墾荒蕪貸給牛/種兼督令樹桑麻棗栗自是田疇彌望時)¶
<pb:KR2k0009_SBCK_077-53a>¶
(大兵駐襄陽鄰内郷南鄙將吏多出金誘民為/奴僕逃則繫縲其家室以永莅任甫三日有二悍)¶
(卒奪門稱將軍命縛人於市以永械/送巡撫正其罪邑人獲安祀名宦)李之性(商邱/人任)¶
(歸徳營把總值吳逆變檄調南陽守禦康熙十五/年攻魏家寨陣殁/詔加優卹廕二子祀名)¶
(宦)¶
　　　　　　　　　　　　　　　　前總纂官(臣)張琴恭纂輯¶
　　　　　　　　　　　　　　　　促調官(臣)王廣蔭恭覆輯¶
　　　　　　　　　　　　　　　　校對官(臣)李孚忠恭　校¶
　　　　　　　　　　　　　　　　校對官(臣)章詒燕恭覆校¶
<pb:KR2k0009_SBCK_077-53b>¶
