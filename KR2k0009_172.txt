# -*- mode: mandoku-view; -*-
#+TITLE: 大淸一統志
#+DATE: 2015-09-12 00:15:09.419778
#+PROPERTY: ID KR2k0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 172
#+PROPERTY: FILE SB06n0597-2394嘉慶重修一統志-第二千三百九十四册.
<pb:KR2k0009_SBCK_172-1a>¶
¶
<pb:KR2k0009_SBCK_172-1b>¶
¶
<pb:KR2k0009_SBCK_172-2a>¶
<pb:KR2k0009_SBCK_172-3a>¶
<pb:KR2k0009_SBCK_172-4a>¶
<pb:KR2k0009_SBCK_172-5a>¶
<pb:KR2k0009_SBCK_172-6a>¶
<pb:KR2k0009_SBCK_172-7a>¶
<pb:KR2k0009_SBCK_172-8a>¶
<pb:KR2k0009_SBCK_172-9a>¶
　大清一統志¶
　　廣西統部(在/京師西南七千四百六十里東西距/二千八百一十里南北距二千九百六十)¶
(五里東至廣東肇慶府廣寕縣界一千二百六十/里西至雲南廣南府土富州界一千五百五十里)¶
(南至廣東廉州府靈山縣界二千四十五里北至/貴州黎平府永從縣界九百二十里東南至廣東)¶
(高州府石城縣界一千一百八十里西南至越南/國界二千三百十里東北至湖南永州府東安縣)¶
(界三百四十五里西北至貴州興/義府貞豐州界一千三十六里)¶
　　︹分野︺天文翼軫分野鶉尾之次(按古荆州為翼軫分/野惟梧州府之蒼梧)¶
(藤容岑溪四縣為牛女餘俱/屬翼軫故當以翼軫為主)¶
　︹建置沿革︺禹貢荆州南徼春秋時為百越地秦始皇¶
　　　三十三年以陸梁地置桂林象郡漢初屬南越國¶
<pb:KR2k0009_SBCK_172-9b>¶
　　　元鼎六年改置蒼梧鬰林二郡屬交州兼為荆州¶
　　　零陵郡南境後漢因之三國屬吳增置始安臨賀¶
　　　桂林寕浦四郡晉為廣州地(晉書地理志廣州領/始安臨賀蒼梧鬱林)¶
(桂林寕浦六郡元帝分鬰林立/晉興郡穆帝分蒼梧立永平郡)劉宋為湘廣越三¶
　　　州地(宋書州郡志湘州領始建臨慶二郡廣州領/始安臨賀蒼梧鬰林桂林寕浦六郡又有南)¶
(流郡屬/越州)南齊因之梁置桂靜二州隋為始安蒼梧¶
　　　永平鬰林四郡唐初復改諸郡為州屬嶺南道置¶
　　　桂容邕三管經畧使咸通三年始分置嶺南西道¶
(唐書地理志嶺南道領邕澄寶横潯巒貴龔象藤/巖宜瀼籠田環桂梧賀柳富昭蒙嚴融思唐容牢)¶
(白順繡鬱林/黨禺義等州)五代初屬楚增置全州周廣順元年¶
<pb:KR2k0009_SBCK_172-10a>¶
　　　屬南漢宋至道三年分置廣南西路(宋史地理忘/廣南西路治)¶
(桂州領容邕融象昭梧藤龔潯柳貴宜賓横白鬱/林等州其賀州則屬東路全州則屬荊湖南路)¶
　　　元置廣西兩江道宣慰使司及嶺南廣西道肅政¶
　　　廉訪司屬湖廣行省(元史地理志宣慰司治靜江/路領南寕梧州潯州柳州四)¶
(路平樂一府鬰林容象賔横融藤賀貴九州慶遠/南丹一安撫司又有左江領思明太平二路右江)¶
(領田州來安鎮安三路其/全州治别屬嶺北湖南路)至正末始分置廣西等¶
　　　處行中書省明洪武九年置廣西等處承宣布政¶
　　　使司統九府(桂林柳州慶遠思恩平/樂梧州潯州南寕太平)¶
　　本朝因之為廣西省順治十五年升泗城土州為府¶
　　　尋改為軍民府(隸思/恩府)康熙二年鎮安土府改設流¶
<pb:KR2k0009_SBCK_172-10b>¶
　　　官(隸思/恩府)雍正三年升鬰林為直隸州四年仍改泗¶
　　　城軍民府為府七年升鎮安為府共領府十一直¶
　　　隸州一¶
　　　　桂林府　柳州府　慶遠府　思恩府　泗城¶
　　　　府　平樂府　梧州府　潯州府　南寕府¶
　　　　太平府　鎮安府　鬱林直隸州¶
　　︹形勢︺東據湘水(水出桂林府興安縣東流/逕全州入湖廣永州府境)南控交阯¶
(南寕府太平府思明府南境思陵州/憑祥州龍州西境皆與交阯接界)西接滇黔(自/泗)¶
(城府西隆州而西接雲南廣南府界自泗城府而/北達貴州之永寕州又自慶遠府北柳州府西北)¶
(皆與貴/州接壤)北逾五嶺(五嶺在廣西北境者二萌渚嶺/在平樂府賀縣北越城嶺在桂)¶
<pb:KR2k0009_SBCK_172-11a>¶
(林府興/安縣北)其名山則有勾漏山(在鬱林州北流/縣東北十五里)其大¶
　　　川則有灕江(與湘江同源出桂林府與安縣南流/逕靈川縣又南繞桂林府城亦曰桂)¶
(江亦曰始安江又經陽朔縣平樂府昭平/縣至梧州府與左右二江合謂之三江口)牂牁江¶
(亦名&KR1273;水豚水温水唐時始有左右江之名新志/左江源出交阯界東流逕上下凍州龍州太平府)¶
(至南寕府西合江鎮與右江合右江自雲南土富/州界東流逕田州奉議州上林縣罛化土州隆安)¶
(縣又東南與左江合又東逕南寕府永淳縣横州/貴縣至潯州府與黔江合又東逕平南縣藤縣至)¶
(梧州府與灕江合又東入廣東肇慶府界爲西江/又㸃江即貴州盤江流逕泗城土府亦曰紅水江)¶
(又東逕思恩府忻城土縣又東逕遷江縣及賓/州又東南至潯州府武宣縣與左右江下流合)其¶
　　　重險則有嚴關(在桂林府興安/縣西南十七里)大藤峽(在柳州府/象州武宣)¶
(縣東南三十里潯州府西北百五十里跨/柳潯二郡間夾潯江而南乃羣蠻之窟穴)¶
<pb:KR2k0009_SBCK_172-11b>¶
　　︹文職官︺¶
　　　兩廣總督(管轄廣東廣西兩/省駐廣東省城)¶
　　　巡撫(駐桂/林府)¶
　　　提督學政(駐桂/林府)¶
　　　布政使(駐桂/林府)經厯　庫大使(廣/盈)¶
　　　按察使(駐桂林府統轄/全省驛傳事務)經厯　司獄¶
　　　分守桂平梧鬱道(駐桂林府/兼理鹽務)¶
　　　分巡左江兵備道(駐南寕府轄泗南太鎮/四府控制漢土州縣官)¶
　　　分巡右江兵備道(駐柳州府轄柳慶思潯/四府控制漢土州縣官)¶
　　　桂林府知府　同知(舊駐府城嘉慶十三/年移駐臨桂縣大㙤)通判(舊/駐)¶
<pb:KR2k0009_SBCK_172-12a>¶
(府城乾隆六年移駐龍勝理苗舊/有管糧通判乾隆四十七年裁)府學敎授¶
　　　　訓導　經厯　司獄　知州二員(永寕/全)州同(全/理)¶
(苗駐西延鎮舊有州/判乾隆三十一年裁)州學學正二員　訓導二¶
　　　　員　巡檢三員(永寕州屬喇峒全/州屬山&KR0037;山角)吏目二員¶
　　　　知縣七員(臨桂興安靈川陽/朔永福義寕灌陽)縣丞二員(臨桂/永福)縣¶
　　　　學敎諭七員　訓導七員　巡檢六員(臨桂縣/屬蘇橋)¶
(六塘墟興安縣屬社水灌陽縣/屬崇順龍勝㕔屬龍勝廣南)典史七員¶
　　　柳州府知府　通判　府學敎授　訓導　經厯¶
(舊有司獄乾隆/三十一年裁)知州(象)州學學正　訓導　巡¶
　　　　檢(龍/門)吏目　知縣七員(馬平雒容羅城柳/城懷遠融來賓)縣學¶
<pb:KR2k0009_SBCK_172-12b>¶
<pb:KR2k0009_SBCK_172-12b>¶
　　　員(天河/思恩)巡檢三員(宜山縣屬白/土德勝龍門)典史四員¶
　　　思恩府知府　同知(駐百色/理苗)通判(乾隆四十七年/裁桂林糧捕通)¶
(判/設)府學敎授　訓導　經厯　司獄　知州(賓)¶
　　　　土知州(田)州同(田)土州判(暘萬乾隆/七年設)州學學正¶
(賓/州)訓導　巡檢(安/城)吏目　知縣三員(武縁遷/江上林)土¶
　　　　知縣(上/林)縣丞(上林駐/三里營)縣學敎諭三員　訓導三¶
　　　　員　巡檢五員(百色廳屬百色武縁縣屬高井/遷江縣屬平陽上林縣屬思隴)¶
(周安/按思隴一員乾隆四十三年由甘蔗園/移駐周安一員乾隆四十六年由思吉鎮移駐)¶
　　　　土巡檢九員(白山興隆定羅舊城下/旺那馬都陽古零安定)典史三員¶
　　　泗城府知府(舊有同知乾/隆四年裁)府學敎授　經厯　知¶
<pb:KR2k0009_SBCK_172-13a>¶
　　　　州(西/隆)州同(駐八達管/糧督捕)州判(駐舊州嘉慶二年裁/西林縣八渡墟主簿)¶
(設)州學訓導　吏目　知縣二員(凌雲/西林)縣丞(凌/雲)¶
(駐天/峩)縣學訓導(西林乾隆二/十六年設)巡檢二員(凌雲縣/屬平樂)¶
(一甲乾隆四年裁府屬設西林縣屬潞/城乾隆三十一年裁柳州府司獄設)典史二¶
　　　員¶
　　　平樂府知府　同知(駐麥嶺專督富/川賀縣捕務)通判　府學¶
　　　　敎授　訓導　經厯(舊有司獄乾隆三十/三年裁以經厯兼管)知州¶
(永/安)州學學正　訓導　吏目　知縣七員(平樂/恭城)¶
(富川賀縣荔/浦修仁昭平)縣丞(賀縣駐桂嶺大會墟嘉慶/二十年裁太平府經厯設)縣¶
　　　學敎諭七員　訓導七員　巡檢五員(舊設恭/城縣屬)¶
<pb:KR2k0009_SBCK_172-13b>¶
(鎮峽富川縣屬白霞賀縣屬信都㑹寕四員嘉/慶四年增昭平縣馬江塘一員二十年移賀縣)¶
(屬之㑹寕司/駐里松鄉)典史七員¶
　　　梧州府知府　同知(舊駐府城嘉慶十三/年移駐蒼梧縣戎墟)府學敎¶
　　　　授　訓導　經厯(舊有司獄嘉慶四/年裁以經厯兼管)知縣五員¶
(蒼梧藤容/岑溪懷集)縣學敎諭五員　訓導五員　巡檢¶
　　　　十員(蒼梧縣屬安平長行東安藤縣屬白石竇/家容縣屬大峒粉壁岑溪縣屬平河懷集)¶
(縣屬武/城慈樂)典史五員¶
　　　潯州府知府　通判(乾隆五十六年裁同知設嘉/慶十六年移駐貴縣木梓墟)¶
　　　　府學敎授　訓導　經厯(舊有司獄乾隆四十/六年裁以經厯兼管)¶
　　　　知縣四員(桂平平南/貴武宣)縣學敎諭四員　訓導四¶
<pb:KR2k0009_SBCK_172-14a>¶
　　　　員　巡檢六員(舊設桂平縣屬大黄平南縣屬/大烏秦川貴縣屬五山武宣縣)¶
(屬廓鎮五員乾隆四十六年/增桂平縣屬穆樂墟一員)典史四員¶
　　　南寕府知府　同知　府學敎授　訓導　經厯¶
(舊有司獄乾隆/四十六年裁)知州三員(新寕横/上思)土知州三員¶
(歸德果/化忠)州同(忠)州學學正三員　訓導三員¶
　　　　巡檢(横州屬/大灘)吏目三員(新寕横上思舊有果化/一員乾隆五十一年裁)¶
　　　　知縣三員(宣化隆/安永淳)縣學敎諭三員　訓導三員¶
　　　　　巡檢七員(舊設宣化縣屬八尺金城三官遷/隆永淳縣屬武羅南里六員乾隆)¶
(四十六年增宣化/縣墰落司一員)土巡檢一員(遷隆/峒)典史三員¶
　　　太平府知府　同知二員(明江一員雍正十一年/由思明改屬龍州一員)¶
<pb:KR2k0009_SBCK_172-14b>¶
(乾隆五十一/年裁通判設)府學敎授　訓導　知事(乾隆二/十年設)¶
　　　　照磨(龍州乾隆五十六年裁吏目/設舊有經厯嘉慶二十年裁)知州四員(左/養)¶
(利永康/寕明)土知州十六員(太平安平萬承茗盈全/茗龍英佶倫結安鎮遠)¶
(都結思陵江思下/石西上下凍憑祥)州同五員(萬承太平/龍英江思)州判二¶
　　　　員(安平/憑禅)州學學正四員(左養利永/康寕明)州學訓導(養/利)¶
　　　　吏目八員(左養利永康寕明思陵茗盈佶倫都/結舊有結安一員乾隆四十四年裁)¶
　　　　知縣(崇/善)土知縣二員(羅白/羅陽)縣丞(崇善駐/思城)巡檢(崇/善)¶
(縣屬䭾盧乾隆/四十四年設)土巡檢(上/龍)典史(崇/善)¶
　　　鎮安府知府　通判(駐小鎮安乾隆三十/一年裁歸順州同設)府學敎¶
　　　授　知事　知州(歸順舊有州判乾/隆三十一年裁)土知州四¶
<pb:KR2k0009_SBCK_172-15a>¶
　　　員(下雷向武/都康上映)州判二員(奉議/向武)州學學正(歸/順)巡檢¶
(歸順州屬湖潤乾隆三十一年/由南寕府宣化縣那南司移駐)吏目三員(下雷/歸順)¶
(都/康)知縣(天/保)典史¶
　　鬰林直隸州知州　州判　州學學正　訓導¶
　　　巡檢(撫/康)吏目　知縣四員(博白北流/陸川興業)縣學敎諭¶
　　　四員　訓導四員　巡檢四員(博白縣屬沙河/周羅北流縣屬)¶
(雙威陸川/縣屬温水)典史四員¶
　︹武職官︺¶
　　撫標(左右/二營)叅將(中軍兼/左營)遊擊(右/營)守備二員　千總¶
　　　四員　把總八員　經制外委八員　額外外¶
<pb:KR2k0009_SBCK_172-15b>¶
　　　　委五員¶
　　　提督(駐柳州府中左/右前後五營)叅將(中/營)遊擊四員(左右前/後四營)守¶
　　　　備五員　千總九員(中二左二右/二前二後一)把總十八員¶
(九駐本營九分防馬平雒容象州及各塘水汛/舊設二十員乾隆二十七年裁前營一員嘉慶)¶
(二十年裁/中營一員)經制外委二十七員(舊設三十員乾/隆二十九年栽)¶
(左右營一員嘉慶二/十年裁後營一員)額外外委十六員(舊設十/五員乾)¶
(隆四十七年/增中營一員)¶
　　　鎮守左江鎮總兵官(駐南寕府中/左右三營)遊擊(中/營)都司二¶
　　　員(左營/右營)守備三員　千總五員(舊設六員乾隆/五十四年裁左)¶
(營一/員)把總十一員(七駐本營四分防宣化永淳/隆安新寕舊設十二員乾隆)¶
<pb:KR2k0009_SBCK_172-16a>¶
(五十四年裁/右營一員)經制外委十五員(舊設十八員乾/隆五十四年裁)¶
(中營一員嘉慶二/年裁左右營二員)額外外委九員¶
　　　鎮守右江鎮總兵官(駐思恩府百色/中左右三營)遊擊二員(中/營)¶
(駐本營右/營駐泗城)都司(左/營)守備三員　千總五員(舊設/六員)¶
(乾隆五十四/年裁一員)把總十員(舊設十二員乾隆二十/一年裁左營一員五十)¶
(四年裁中/營一員)經制外委十八員(九駐本營九分防/四塘邏村平馬皈)¶
(樂邏里馬域百樂/百莫沙&KR0187;谷汛)額外外委九員¶
　　　　　以上左右江二鎮均聽巡撫提督節制¶
　　　義寕協副將(駐龍勝左/右二營)都司(左/營)守備(右營駐/廣南)千總¶
　　　　四員(二駐本營二分防/芙蓉獨車二汛)把總八員(四駐本營四/分防義寕龍)¶
<pb:KR2k0009_SBCK_172-16b>¶
(甸小江石/村各汛)經制外委十員(舊設十二員嘉慶/二十年裁二員)¶
　　　平樂協副將(駐平樂府/左右二營)都司(左/營)守備(右/營)千總二員¶
(分防明平/水安一汛)把總四員(一駐本營三分防恭/城修仁荔浦各汛)經制¶
　　　　外委六員(二駐本營四分防蓮花/龍虎關黄猺修仁各汎)額外外委二¶
　　　　員(分防攬水/黄牛二汛)¶
　　　慶遠協副將(駐慶遠府/左右二營)都司(左/營)守備(右營駐/河池)千總¶
　　　　二員(分防德勝/二寨各汛)把總五員(二駐本營三分防天/河龍門三廠各汛)¶
　　　　經制外委八員(二駐本營六分防龍門三岔/天河邱索思恩者扛各汛)¶
　　　全州營叅將(駐全/州)守備　千總二員　把總四員¶
(分防西延靈川/興安灌陽各汎)經制外委四員(分防黄沙河八/十里山泍水巨)¶
<pb:KR2k0009_SBCK_172-17a>¶
(巖各/汛)額外外委二員¶
　　　融懷營叅將(駐懷遠縣乾隆七/年裁永寕營改設)守備　千總二員¶
　　　　　把總四員　經制外委六員(三駐本營二防/融縣汛一防石)¶
(碑/汛)¶
　　　賓州營叅將(駐賓州雍正七年/裁河池營改設)守備　千總二員¶
　　　　　把總四員(一駐本營三分防安/城遷江來賓各汛)經制外委六¶
　　　　員(三駐本營三分防鄒/墟堡洛峒平黨各汛)¶
　　　桂林營遊擊(駐林林府舊設叅/將雍正八年裁)守備　千總二員¶
　　　　　把總四員(三駐本營一/防西江堡)經制外委六員(四駐/本營)¶
(二分防兩江/口陽朔各汛)¶
<pb:KR2k0009_SBCK_172-17b>¶
　　　柳州城守營都司(駐柳/州府)千總(駐通/道)把總二員　經¶
　　　　制外委一員　額外外委二員¶
　　　富賀營都司(駐賀/縣)千總(駐富/川)把總二員(分防桂林/龍水二汛)¶
　　　　經制外委四員(一駐本營三分防鋪門里松濠/界各汎舊設二員嘉慶二十年)¶
(増二/員)¶
　　　麥嶺營都司(駐富川/縣麥嶺)千總　把總二員(分防白沙/水峽二汛)¶
　　　　經制外委二員(一駐本營一/防牛巖汛)¶
　　　三里營都司(駐上林/縣三里)千總(防思/吉汛)杷總二員(一駐本/營一防)¶
(上林/汛)經制外委二員(分防六便/喬賢二汛)¶
　　　永寕營守備(駐水寕州舊設㕘/將乾隆七年裁)千總　把總(防安/艮)¶
<pb:KR2k0009_SBCK_172-18a>¶
　　　　經制外委二員(分防常安/屯秋二汛)¶
　　　東蘭營守備　千總　把總　經制外委一員¶
　　　　額外外委一員¶
　　　　　以上義寕等三協十營均隸提督管轄¶
　　　梧州協副將(駐梧州府/左右二營)都司(左/營)守備(右營駐/城外)千總¶
　　　　二員　杷總五員(二駐本營三分防岑溪藤容/各水汛舊設四員嘉慶二十)¶
(年増左/營一員)經制外委七員(二駐本營五分防三番/大/廣平卡分界戎墟)¶
(各汛舊設六員嘉慶/二十年増左營一員)¶
　　　潯州協副將(駐潯州府/左右二營)都司(左/營)守備(右營駐/貴縣)千總¶
　　　　二員(一駐本營一/防武宣汛)把總四員(二駐本營二分/防貴平南二汛)經¶
<pb:KR2k0009_SBCK_172-18b>¶
　　　　制外委六員(一駐本營五分防武林武/宣大嶺五山覃塘各汛)額外外¶
　　　　委二員¶
　　　新太協副將(駐太平府/左右二營)都司(左/營)守備(右營駐/明江)千總¶
　　　　二員(分防永/康寕明)把總三員(分防養利左州思陵思/明舊設四員乾隆五十)¶
(四年裁/一員)經制外委六員(分防永康左州養利/楓門海淵思陵各汛)額¶
　　　　外外委一員(舊設二員乾隆五/十一年裁一員)¶
　　　鬰林營叅將(駐鬰/林州)守備　千總二員　把總四員¶
(分防博白北流/陸川興業各汛)經制外委六員(二駐本營四分/防博白北流陸)¶
(川興業/各汛)¶
　　　南寕城守營都司(駐南/寕府)千總二員　把總四員(二/駐)¶
<pb:KR2k0009_SBCK_172-19a>¶
(本營二分防宣/化横州二汛)經制外委六員(四駐本營二分/防横州那曉二)¶
(汛)¶
　　　上思營都司(駐上/思州)千總　經制外委一員　額外¶
　　　　外委一員¶
　　　龍平營都司(駐龍/州)千總　把總二員(舊設一員乾/隆五十四年)¶
(増一/員)經制外委二員(一駐本營一/防苛村汛)額外外委二¶
　　　　員(一駐本營一/防水口汛)¶
　　　馗纛營都司(駐寕/明州)千總二員(舊設一員乾隆五/十四年増一員)把¶
　　　　總二員(舊設一員乾隆五/十四年増一員)經制外委三員(一駐/本營)¶
(二分防由隘/羅隘二汛)¶
<pb:KR2k0009_SBCK_172-19b>¶
　　　懷集營守備(駐懷/集縣)千總　把總　經制外委二員¶
(一駐本營一/防洽水汛)¶
　　　　　以上梧州等三協六營均隸左江鎮管轄¶
　　　鎮安協副將(駐歸順州/左右二營)都司(左/營)守備(右營駐/小鎮安)千總¶
　　　　三員(二駐本營/一防鎮安)把總六員(三駐本營三分防小/鎮安奉議上勾汛各)¶
(汛)經制外委七員(分防頻峒屯隘榮勞壬莊/卡剝淰怕懷子平孟各汛)額¶
　　　　外外委三員(二駐本營一/防向武汛)¶
　　　思恩營遊擊(駐武/縁縣)守備　千總　把總二員　經¶
　　　　制外委三員(一駐本營二分防/府城丹良二汛)額外外委二員¶
(一駐本營/一防府城)¶
<pb:KR2k0009_SBCK_172-20a>¶
　　　隆林營遊擊(駐西隆/州八達)守備(駐西/隆州)千總二員　把總¶
　　　　四員　經制外委五員(分防里仁舊州古障隆/或北樓汛各汛舊設四)¶
(員乾隆五十四年裁一/員嘉慶二年増二員)額外外委二員(一駐本/營一防)¶
(里仁舊設一員嘉/慶二年増一員)¶
　　　上林營都司(駐西/林縣)千總　把總(防西林/縣那佐)經制外委¶
　　　　一員(防周/馬汛)額外外委一員(防八/盤汛)¶
　　　　　以上鎮安等一協三營均隸右江鎮管轄¶
　　︹户口︺(康熙五十二年原額人丁二十萬六千一百零/四乾隆三十七年停編丁今滋生男婦大小共)¶
(七百四十二萬九千一百二十名口/計一百二十七萬九千零二十户)¶
　　︹田賦︺(田地八萬九千五百六十三頃六十六畝二分/一釐五毫又泗城府新墾田二十二伯太平府)¶
<pb:KR2k0009_SBCK_172-20b>¶
(新出膳田三百三十九户鎮安府田㙔六千二百/四㙔一伯一伍小卒伍一分額徵地丁正雜銀三)¶
(十九萬三千五百四十五兩五錢六分九釐遇閏/加徵銀一萬二千五百八十五兩四錢二釐米四)¶
(十萬三千一百八十五/石三斗四升二合六勺)¶
　　︹税課︺(梧州廠額徵正税銀五萬四千六百二十一兩/三錢五分三釐盈餘銀七千五百兩潯州廠額)¶
(徴税銀三萬八千六百六兩四錢一分二釐盈餘/銀五千二百兩全省均行兩廣正引額徵鹽稅銀)¶
(四萬七千五百一十四兩有/奇鹽課載廣東省稅課門)¶
　　︹名宦︺︹秦︺史祿(以御史監郡始皇伐百越禄轉餉鑿渠/通糧道自陽海山導水源以湘水北入)¶
(於楚融江為牂牁下流南入於海遠不相謀為磯/以激水於沙磕中壘石作鏵派湘之流而注於融)¶
(激行六十里置陡門三十六使水積漸進故能循/崖而上建瓴而下既通舟楫又利灌溉號為靈渠)¶
　　　︹漢︺路博德(平州人元鼎五年以䘙尉為伏波將軍/征南越平之先是秦獨置桂林一郡及)¶
<pb:KR2k0009_SBCK_172-21a>¶
(博德受桂林監居翁降/乃改蒼梧鬱林等九郡)羅宏(長沙人元封五年初/置交州部刺史治所)¶
(在蒼梧往刺史多以荒遠行部罕徧部吏因得恣/其貪殘宏於征和間為刺史春行冬息徧厯所部)¶
(咨詢疾苦太守多解綬請罪宏/廉實舉發一時貪殘為之斂迹)馬援(扶風人建武/十七年交阯)¶
(女子徵側徵貳反拜援伏波將軍南擊軍至浪泊/上與賊戰破之斬徵側徴貳又擊徵側餘黨都羊)¶
(等自無功至居/風嶠南悉平)綦母俊(上虞人安帝時為交州刺/史元初三年合浦蠻反遣)¶
(御史任逴督州郡兵討之俊以蒼梧當合浦下蠻/或流刧猝難囘顧乃先保障蒼梧後往合浦所向)¶
(推/靡)張喬(南陽人永和二年諸蠻倡亂殺長吏交州/刺史樊演發交阯九真二郡兵萬餘人救)¶
(之兵憚遠役遂反賊勢轉盛明年拜喬/交州刺史喬至開示慰誘並皆降散)夏方(九江/人建)¶
(康元年為交州刺史時日南蠻千餘人攻縣邑扇/動九真與相連結方開恩招諭賊皆降服以功遷)¶
(桂陽太守永壽三年朱達為亂延熹三年復拜/方交州刺史分威惠素著宿賊聞之相率詣降)張¶
<pb:KR2k0009_SBCK_172-21b>¶
　　　磐(丹陽人延熹中爲交州刺史荆州叛兵朱盖等/與桂陽賊胡蘭作亂爲中郎將度尚所破餘黨)¶
(散入交阯磐身攖甲胄涉危履險討擊凶/患斬殄渠帥餘燼鳥竄鼠遁還奔荆州)朱雋(上/虞)¶
(人光和元年爲交州刺史時交阯賊梁龍等與南/海太守孔芝反攻破郡縣雋受命過本郡簡募家)¶
(兵及所調合五千人分兩道入既到州界按甲不/前先遣使詣郡觀賊虛實宣揚威德以震動其心)¶
(既而與七郡兵俱進逼/之遂斬龍旬月盡定)賈琮(聊城人中平元年交/阯屯兵反執刺史及)¶
(合浦太守靈帝以琮爲交州刺史琮到部移書告/示各使安其資業招撫荒散蠲復徭役誅渠帥爲)¶
(大害者簡選良吏試守諸/縣&KR0010;間蕩定百姓以安)︹隋︺令狐熙(敦煌人開皇/中以嶺南夷)¶
(數起亂拜熙桂州總管至部大宏恩信其溪峒渠/帥更相謂曰前總管以兵威相脅今乃以手敎相)¶
(諭我輩豈可違於是相率歸附先是州縣生梗長/吏多不得之官熙悉遣之爲建城邑開設學校夷)¶
(人感/化)侯莫陳穎(代人高祖以嶺南刺史縣令多貪/鄙蠻夷怨叛妙簡清吏於是徵頴)¶
<pb:KR2k0009_SBCK_172-22a>¶
(拜桂州總管及至官/大崇恩信民夷悅服)周法尚(安成人文帝時為桂/州總管後入朝以本)¶
(官宿衞州人李光仕反令法尚討之馳往桂州光/仕率勁兵保白石洞法尚捕得其弟光畧光度親)¶
(率奇兵蔽林設伏兩陣始交法/尚馳擊其栅光仕大潰遂斬之)︹唐︺李靖(三原人武/徳中授嶺)¶
(南撫慰大使檢校桂州總管以嶺海陋遠久不見/德非震威武示禮義無以變風即率兵南巡所過)¶
(問疾苦延見長老宣布/天子恩意遠近歡服)王晙(景城人景龍末授桂/州都督州有屯兵舊)¶
(常仰餉衡永晙始築羅郛罷戍卒又堰江水開屯/田數千頃百姓賴之後求歸上冡州人詣闕留詔)¶
(即留以須政成在桂踰/期年州人刻石頌德)裴懷古(壽春人聖厯中始/安賊歐陽倩擁衆)¶
(數萬剽掠州縣授懷古桂州都督招慰討擊使未/踰嶺逆以書諭禍福賊迎降懷古以為示不疑可)¶
(破其謀乃輕騎赴之曰忠信可通神明况裔人耶/身至其營撫慰之倩等大喜悉歸所掠出降諸峒)¶
(相率内附/嶺外悉平)張九齡(曲江人坐宇文融謗出為桂州/刺史兼嶺南按察選補使張説)¶
<pb:KR2k0009_SBCK_172-22b>¶
(薦九齡可備顧問/召為集賢院學士)李昌巙(大厯間以御史中丞出/為桂州刺史兼桂管觀)¶
(察防禦使討蠻賊潘長安有功/吏士刻平蠻頌於鎮南山下)韓佽(長安人元和/中累遷桂管)¶
(觀察使部二十餘州自參軍至縣令無慮三百員/吏部所補纔十一餘皆觀察使商才補職佽下車)¶
(悉來謁一吏持籍請補缺員佽下敎曰居官治吾/不奪其不奉法無望縱舍缺者須按藉取可任任)¶
(之會春服使至鄉有豪猾厚賄使者求為縣令佽/召鄉豪貴以撓法笞其背以令部中自是豪右畏)¶
(戢時詔置五管監兵盡境賦不/足充費佽處以儉約遂為定制)馬總(扶風人元和/中以虔州刺)¶
(史遷安南都䕶廉清不撓用儒術敎其俗民皆安/之建二銅柱於漢故處劖著唐德以明伏波之裔)¶
(徙桂管經/畧觀察使)李渤(洛陽人寶厯中為桂管觀察使桂/有灕水出陽海山世言秦命史祿)¶
(伐越鑿為漕馬援討徵側復治以通餽後為江水/潰毁渠遂廢淺每轉餉役數十户濟一艘渤釃浚)¶
(舊道障泄有/宜舟楫利焉)周元靜(為靜江軍節度使唐末所在/兵起元靜約部内守令將校)¶
<pb:KR2k0009_SBCK_172-23a>¶
(廣農輯兵四境信服安州防禦使宣晟以計入桂/詭奪所領元靜不從與其部將劉士政率衆以戰)¶
(不勝死之部衆咸就死無棄去者/按通鑑是時/為靜江節度使者即劉士政以敗出降此則本新)¶
(唐書本紀所載巳為考異駮正以舊/志與省志皆如此姑存之以備參考)︹宋︺陳堯叟(閬/中)¶
(人為廣南西路轉運使嶺南風俗病者禱神不服/藥堯叟有集驗方刻石桂州驛又以地氣蒸暑為)¶
(植樹鑿井每三二十里置亭舍具飲器人免暍死/咸平初諸路課民種桑&KR0037;堯&KR0369;以所部諸州田多)¶
(山石地少桑蠶請以所種麻苧頃畝折桑&KR0037;/之數民以布赴官賣者免其算稅詔從之)曹克¶
　　　明(百丈人景德中撫水蠻叛徙克明為宜融桂昭/柳象邕欽廉白十州都巡檢使既至蠻酋獻藥)¶
(一器曰溪峒藥箭中人以是解之可不死請試以/雞犬克明曰當試以人乃取藥箭刺酋股而飲以)¶
(藥即死羣蠻/慚懼而去)曹利用(寕晉人景德中宜州軍校陳/進殺知州劉永規叛陷柳城)¶
(縣圍象州事聞帝以利用曉方畧擢廣南安撫使/利用至嶺外遇賊武仙賊持健鏢蒙采盾衣甲堅)¶
<pb:KR2k0009_SBCK_172-23b>¶
<pb:KR2k0009_SBCK_172-23b>¶
　　　朱夀隆(諸城人提㸃廣西刑獄嶺外新經儂冦修/營城障貴州虐用其人壽隆馳詣州械守)¶
(送獄奏黜之老稚婦女遭亂不能自還檄所在資/送舊制溪蠻侵㳟羈縻州雖殺人無得仇報壽隆)¶
(請聽相償/蠻始畏戢)王罕(華陽人先為廣東轉運使以平儂/智高功復為西路轉運使時智高)¶
(已遁儂宗旦尚據險聚衆罕呼宗旦子日新謂之/曰汝父内為交阯所仇外為邊將希賞之餌非計)¶
(也汝歸報擇利而為/之於是父子俱降)周沆(益都人儂智高亂定仁/宗命安撫廣西諭之曰)¶
(嶺外地惡非賊所至處毋庸行對曰君命仁也然/遠民罹塗炭當播宣天子德澤遂往遍行郡邑為)¶
(民興利/除害)魏瓘(婺源人提點廣南西路刑獄邕州獠/户縁逋負没男女為傭者千餘人悉)¶
(奏還其家就除轉運使劉鋹時計口以税雖舟/居皆不免瓘為除之又減柳州無名役四百人)胡¶
　　　則(永康人仁宗時為廣西路轉運使有番舶遭風/至瓊州食乏不能去則命貸錢三百萬吏白夷)¶
(人狡詐又風波不可期則曰彼以急難投我可拒/而不與耶已而償所貸如期又按宜州重辟十九)¶
<pb:KR2k0009_SBCK_172-24a>¶
(人為辨活/者九人)徐的(建安人仁宗時為廣南西路提點/刑獄安化州蠻攻殺將吏所部卒)¶
(畏誅謀欲叛的馳騎至宜州慰曉之衆斂/手聽命奏復澄海忠敢軍後皆𫉬其用)杜杞(無/錫)¶
(人仁宗時廣西區希範誘白崖山蠻䝉趕反襲破/環州嶺外騒然擢杞廣南西路安撫使行次真州)¶
(先以書諭蠻聽其自新次宜州蠻無至者乃勒兵/攻破白崖黄泥九居山砦及五峒焚毁積聚斬首)¶
(百餘級復環州賊散走/趕來降𫉬希範醢之)和斌(鄄城人仁宗時權廣/西鈐轄徙涇原安南)¶
(入寇復徙廣西撫水蠻羅世念犯宜州斌提步騎/三千進討方暑晝夜趣兵誘敵至平阪列八陣以)¶
(待之士殊死戰蠻大/敗世念率酋黨内附)李師中(楚邱人仁宗時提㸃/廣西刑獄桂州靈渠)¶
(故通漕&KR0010;久石窒舟滯師中鑿而通之邕管有馬/軍五百馬不能夏多死師中謂地皆險阻無所事)¶
(&KR0016;奏罷之後攝帥事交阯聲言入寇師中方宴客/飲酒自若草六榜揭境上具得其情賊不敢動即)¶
(日貢/方物)苗時中(宿州人熙寕中交人犯邊擢廣西轉/運副使師討交人罪次富良江久不)¶
<pb:KR2k0009_SBCK_172-24b>¶
(進時中曰師無進討意賊必從間道來乘我不備/冀萬一之勝勢窮然後降耳密備之既而果從上)¶
(流來戰敗/始納款)張頡(桃源人熙寕中授廣西轉運使時/建廣源為順州將城之頡謂無益)¶
(朝廷從/其議)劉誼(長興人元豐初提舉廣西常平上言/廣西一路户口二十萬而民出役錢)¶
(至十九萬緡先用稅銀敷出税數不足又敷之田/米田米不足復算之身丁夫廣西之丁既税以錢)¶
(又算以米是一身而輸二税乞裁損其數則兩/路丁米可少寛詔減役錢萬一千二百餘緡)王¶
　　　　奇(汾州人崇寕中為廣西都監宜州蠻寇邊萬人/驟集麾下勸逃去奇罵曰大丈夫當盡節以報)¶
(國何走為戰/死贈皇城使)朱伯文(紹興中催斷廣西刑獄還言/雷州海賊兩獄並係平人七)¶
(人内五人已死帝惻然詔/本路提刑以下重致罰)路彬(晉陽人紹興中提/點廣西刑獄所至)¶
(輒親身詣獄悉記所繫名數隨取按問枉者立釋/時昭化夏税折布錢過重民甚苦之彬獨抗章請)¶
(減詔/從之)徐夢莘(臨江人紹興間主管廣西轉運司文/字時朝廷議易二廣鹽法遣廣西安)¶
<pb:KR2k0009_SBCK_172-25a>¶
(撫司幹官胡廷直與東西漕臣集議夢莘謂廣西/阻山止當仍官般法廣東諸郡並江或可容客販)¶
(未可遽以二廣㮣行廷直竟以客販變法不三/年二廣商賈毁業民苦無鹽復從夢莘官般法)曾¶
　　　幾(河南人高宗時為廣西運判除轉運/副使三仕嶺表家無南物人稱其廉)徐天麟(臨/江)¶
(人夢莘從子權廣西轉運判/官所至興學明敎有惠政)李椿(永平人提點廣/西刑獄獄未竟)¶
(者一以平洪之釋所疑數十百人/奏罷昭州金坑禁仕者母市南物)吳獵(醴陵人劉/焞經畧廣)¶
(西以獵為本司准備差遣盜陷容貴鬰林等州獵/請賞勞誅罪焞於是錄鬱林功誅南流縣尉鬱林)¶
(巡檢人人驚厲不/踰時盜悉就擒)崔與之(廣州人提點廣西刑獄/徧厯所部至浮海巡朱)¶
(崖秋毫無擾州縣而停車裁決奬廉劾貪風采凛/然嶺南去天萬里用刑慘酷貪吏厲民乃疏為十)¶
(事申論而痛懲之高惟肖/嘗刻之號嶺南便民榜)馬黙(成武人為廣西轉/運使會安化等蠻)¶
(&KR0010;飢内寇黙乃/上平蠻方畧)董槐(豪州定遠人淳祐六年櫂廣/西運判兼提點刑獄至邕州)¶
<pb:KR2k0009_SBCK_172-25b>¶
(上守禦七䇿邕州西通諸蠻南引交阯符奴月烏/流鱗之屬數寇邊槐與約無相侵推赤心遇之皆)¶
(伏不動又與文阯約五事一無犯邊二歸侵地三/還擄掠生口四奉正朔五通貿易於是遣使獻方)¶
(物南方/悉平)楊大異(醴陵人提㸃廣西刑獄兼漕庾二/司所至姦吏屏息盗寇絶迹凡可)¶
(以為民興利除害者必奏行之廣海/幅員數千里道不拾遺報政為最)趙彦橚(宋宗/室為)¶
(廣西提刑諸郡鬻官鹽取息之六以奉漕/司後增至八分彦橚復其舊以甦民力)馬塈(宕/昌)¶
(人咸淳中留靜江總屯戍諸軍䕶經畧司印守城/元阿爾哈雅來攻塈發所部及諸峒兵守静江而)¶
(自將三千人守嚴關元兵攻關不克乃以偏將入/平樂過臨桂夾攻塈塈兵敗退保靜江阿爾哈雅)¶
(使人招降塈發弩射之攻圍三月城破塈率死士/巷戰被執死之有黄文政者淮人戍蜀軍潰間道)¶
(走靜江塈邀與同守城被執大罵不屈/死/阿爾哈雅舊作阿里海牙今改正)劉子薦(安/福)¶
(人主管廣西經畧司參議官徳祐二年北兵至靜/江馬塈遺子薦提猺兵樂弩手守城東門勢不支)¶
<pb:KR2k0009_SBCK_172-26a>¶
(時瀛國公巳入燕子薦取笏書其上云我頭可斷/滕不可屈登城北望再拜取所衣&KR0129;&KR0287;之語左右)¶
(曰事已急不可為吾/惟以死守城陷死之)︹元︺&KR0391;夢解(慶元人至元間官/廣西廉訪副使煙)¶
(瘴之地行部者多不至夢解遍厯案問凡貪姦置/於法者八十餘人又平反邕州黄震藤州唐氏婦)¶
(兩寃/獄)烏克遜札爾(臨潢人至元中為廣西兩江道/宣慰副使兩江荒遠瘴癘與百)¶
(蠻接不知禮法烏克遜札爾作司規三十有二章/以漸為敎其民至今遵守邕管及外蠻數為寇烏)¶
(克遜札爾循行並徼得阨塞處布畫遠邇募民伉/健者置雷留那扶十屯列營堡以守之陂水墾田)¶
(築八堰以節瀦洩得稻田若干畝&KR0010;收榖為軍儲/邊民賴之/烏克遜札爾舊作烏古孫澤今改正)¶
　　　吕恩誠(平定人出僉廣西廉訪司事巡行郡縣土/官有千元帥者恃勢魚肉人恐事覺陰遣)¶
(其子迓思誠於道思誠縛之悉/發其陰私痛懲其罪一道震肅)額爾吉訥(唐古氏/人至正)¶
(末授廣西行省平章此事時賊入湘南嶺表震動/額爾吉訥築城扼險招集驍勇保境土二十餘年)¶
<pb:KR2k0009_SBCK_172-26b>¶
(明初楊璟兵至額爾吉訥堅壁不下城破被執送/京師不屈死/額爾吉訥舊作乜兒吉尼唐古舊)¶
(作唐兀/今改正)陳瑜(雷州人為廣西中書行省都事城被/圍佐額爾吉訥守禦甚力及城破拔)¶
(佩刀自刎同時湘潭劉永錫率妻子溺白龍池死/又義兵千户曾尚賓守西城及城陷退焚其家以)¶
(死尚賓/江西人)︹明︺楊璟(合肥人洪武初以征南將軍與周/興張彬率兵取廣西璟馳至桂林)¶
(破之執元平章額爾吉訥送京師/遣諭郡縣及兩江溪峒莫不迎降)徐元(洪武中為/廣西指揮)¶
(東蘭那地賊犯邊元/擊斬之平砦二十四)胡子祺(吉水人洪武中為廣/西按察司僉事屢平)¶
(寃獄祠廟不載祀典者悉撤毁宋元/祐黨人碑在融州山谷舁出掊碎之)王佑(泰和人/洪武中)¶
(為廣西按察司僉事時尋适為按察使嘗咨以政/體佑曰蠻方之人漬倫傷化不及此時明禮法示)¶
(勸懲後將難制适/從之廣西稱治)韓觀(虹縣人洪武中為廣西右/䘙指揮僉事屢平象州義)¶
(寕古田慶遠諸叛擢都指揮使二十八年討南寕/奉議及大藤峽等賊擒賊帥黄世鐵莫金等俘𫉬)¶
<pb:KR2k0009_SBCK_172-27a>¶
(甚衆開設奉議南丹潯州慶遠四䘙/及向武河池懷集賀縣四千户所)山雲(徐州人/宣德初)¶
(以征蠻將軍出鎮廣西平柳慶蠻寇前後十數戰/身先士卒所向無前馭土官以威信廉介自持由)¶
(是蠻猺/懾服)黄潤玉(鄞人正統初擢廣西提學僉事抑/浮靡奬實行士風為變時方軍興)¶
(有都指揮妄掠子女萬餘口潤玉劾而歸之副使/李立入民死罪至數百人亦為辨釋南丹衛處萬)¶
(山中瘴甚戍卒多死/為奏徙夷曠之地)王翺(鹽山人景泰三年潯梧/諸府&KR0889;寇亂翺為左都)¶
(御史總督軍務兩廣之有總督自翺始翺素有威/望至鎮將吏讋服推誠撫諭&KR0889;多嚮化部内遂無)¶
(事)韓雍(長洲人成化初廣西猺獞為寇雍以右僉/都御史贊理軍務討之賊據大藤峽直搗)¶
(其巢大破之諸寨悉平遷左副都御史提督兩/廣軍務以憂歸後再任蠻民懾雍威寇盜益稀)朱¶
　　　　英(桂陽人成化中總督兩廣以安静約飭將士毋/得妄請用師招撫猺獞效順者定為編户給復)¶
(三年於是馬平陽欮蒼梧諸縣蠻悉聞風來歸而/荔波賊擁衆數萬久&KR0018;固亦遣子納款自是歸附)¶
<pb:KR2k0009_SBCK_172-27b>¶
(日潨比户口十五萬有奇帝甚嘉之田州酋黄明/不法檄誅之傳首軍門英淳厚然持法無所假借)¶
(以故人畏服承韓雍之後益持清節僅𢹂一蒼頭/之官所賜金幣悉貯於庫威里雖不及雍而惠澤)¶
(過/之)葉淇(山陽人成化中為廣西按察使僉事南丹/土官侵掠鄰境淇撫定之城柳城雒容以)¶
(遏賊衝荔浦賊熾承總督/朱英檄進討不踰時平)孔鏞(長洲人成化時為/廣西副使猺獞聞)¶
(鏞名相率遠遁尋進按察使荔浦賊來寇總督朱/英以兵屬鏞賊聞驚曰此故髙州孔副使耶亟遁)¶
(走鏞追/擊平之)歐磐(滁人成化中充廣西右叅將分守柳/州慶遠討融縣八砦猺克之鬱林陸)¶
(川賊猖獗攻破之宏治時平府江永安諸獞進廣/西副總兵思恩土官岑濬築石城於丹良莊截江)¶
(括商利帥府令毁之不聽磐自田州還督/兵將毁城濬率衆拒擊敗之卒夷其城)舒清(德/興)¶
(人宏治中為廣西左布政猺獞反側不常清御以/恩信皆讋服田州土官襲職酬金幣甚厚清召集)¶
(屬吏示以令章而/歸其賄於公帑)姚鏌(慈谿人宏治中為廣西提/學僉事立宣城書院延五)¶
<pb:KR2k0009_SBCK_172-28a>¶
(經師以敎士子桂人祀山魈鏌毁之俗遂變嘉靖/初提督兩廣軍務兼巡撫田州土官岑猛謀不軌)¶
(鏌設計斬之又/流官陳善後七/請改設/事制可)張祐(廣州人正德時為廣/西右叅將分守柳慶)¶
(六破府江賊於沈沙口擢副總兵鎮守廣西督討/臨桂灌陽諸搖又連破古田賊多所俘𫉬巳復討)¶
(平/州/雒容平樂諸蠻尋以被劾間住盧蘇王受亂田/總督姚鏌召至軍中贊畫後王守仁代鏌詢𠞰)¶
(撫之宜祐/蘇受果効/曰以夷治夷可不煩兵而下守仁納之/順因請於朝命以副總兵鎮守思田祐)¶
(智識絶人馭軍有節制與士卒同甘/苦不營私産田州人立祠横山祀之)王守仁(餘/人/姚/嘉)¶
(靖中總督兩廣時思恩土州土酋盧蘇王受反守/仁至皆詣軍門乞降杖而釋之因請於田州地别)¶
(立一州以岑猛次子&KR0022;相為吏目署州事復於田/州置十九巡檢以蘇受等任之悉統於流官已攻)¶
(破斷藤峽&KR0889;賊八寨仙臺花/相諸峒蠻會疾作卒於南安)唐胄(瓊山人嘉靖初/遷廣西提學僉)¶
(事令土官及猺蠻悉遣子入學後遷左布政使官/軍討古田賊久無功胄遣使撫之其魁曰是前唐)¶
<pb:KR2k0009_SBCK_172-28b>¶
(使君令吾子入/學者即解甲)翁萬達(揭陽人嘉靖中擢廣西副/使時議征安南莫登庸萬)¶
(達以為宜先除内寇於是誘執斷藤峽猺侯分丁/破其巢而盡平諸不順命者進㕘政已毛伯温集)¶
(兵進𠞰以萬達/策登庸遂降)黄佐(香山人嘉靖中為廣西提學/僉事正士習毁淫祠舉節孝)¶
(立鄉社擇士民秀者為諸生俾/轉相諭告猺獞感悅寇掠為稀)應檟(遂昌人嘉靖/中總督兩廣)¶
(時桂林平樂諸猺據險肆亂檟與/總兵顧寰督兵進討遂夷其巢)戴鱀(鄞人嘉靖/中以副使)¶
(備兵府江時蠻賊據江剽掠鱀練壬分道入巢合/擊俘斬殆盡厯仙&KR0158;松林馬尾石田等山諸蠻四)¶
(出求撫鱀許/之由是咸輯)茅坤(歸安人嘉靖中厯廣西兵備僉/事轄府江道猺賊據&KR0017;子諸砦)¶
(殺陽朔令朝議大征總督應檟以問坤坤曰大征/非兵十萬不可餉稱之今猝不能集而賊已據險)¶
(為備計莫若鵰𠞰倐入殱其魁他部必讋謀自全/檟善之悉以兵事委坤連破十七砦晉秩二等民)¶
(立祠/祀之)殷正茂(歙人隆慶三年巡撫廣西古田獞韋/黄二姓自宏治正徳時積年為亂正)¶
<pb:KR2k0009_SBCK_172-29a>¶
(茂督將討平之斬其魁捷聞改古田為永寕州設/副使叅將鎮守建委官運鹽之議以其息充軍餉)¶
(綜理詳密軍需賴以不匱終明/世增損其法而行之卒莫能易)俞大猷(晉江人嘉/靖末為廣)¶
(西總兵官隆慶初古田獞煽亂大猷討之賊保潮/水巢極巔攻十餘日未下乃分兵自擊馬浪賊而)¶
(密令叅將王世科登山設伏大破賊軍馬浪諸巢/相繼下生擒賊首黄朝猛韋銀豹等百年積寇盡)¶
(除威名/震南服)郭應聘(莆田人隆慶時由廣西按察使厯/右副都御史巡撫其地討平府江)¶
(懷遠諸猺克定陽朔及雒容上油邊山諸叛悉平/後再涖任時十寨初平奏設三鎮隸賓州以土巡)¶
(檢守之而統於思/恩參將十寨遂安)李錫(歙人隆慶中以征蠻將軍/鎮廣西𠞰府江賊獞酋等)¶
(悉授首柳州猺據懷遠萬厯元年錫分兵六道並/進自統水師獨當其衝截潯江大破之賊盡殱移)¶
(師討雒容獞及永福永寕柳城諸賊並以捷聞錫/一年内破賊二百一十四巢獲首功一萬二千餘)¶
(級在任六年/威名大著)鄭茂(莆田人隆慶末遷府江兵備督/兵進𠞰諸叛蠻悉奔潰於六巢)¶
<pb:KR2k0009_SBCK_172-29b>¶
(各置一堡改三峒為二土司屯兵阨險復開仙&KR0158;/馬尾二營以通永安修廣運足灘二堡以控府江)¶
(創昭平治以控/平梧諸猺斂迹)徐作(南昌人萬厯二年以副使備/兵府江時南源殘孽為梗榕)¶
(峒喇崙六窟等巢附之作督兵分道進𠞰復峯門/寨破其山灣賊周公樓等降昭平上下四屯賊黎)¶
(福莊叛又計擒之五/指巖最&KR0018;固悉平之)吳文華(連江人父世澤為府/江兵備副使威鎮諸)¶
(蠻萬厯初文華巡撫廣西討平南鄉陸平周塘板/寨&KR0889;及昭平黎福莊請終養歸起兵部侍郎復撫)¶
(廣西遷總督/兩廣軍務)周起元(海澄人萬厯中出為廣西叅/議分守右江道柳州大饑羣)¶
(盜蠭起起元單騎招劇/賊而賑恤饑民甚至)金九陛(全椒人崇禎十二/年分巡蒼梧道時)¶
(峒猺焚掠鬱林北流總督張鏡心令九陛會𠞰直/趨鳳凰山賊巢先後斬𫉬滿朝哥等一百九十餘)¶
(人殱/其魁)瞿式耜(常熟人崇禎末以僉都御史巡撫廣/西南都既覆式耜與丁魁楚焦連等)¶
(奉永明王監國於肇慶以大學士留守桂林/大/兵至偕焦連力守城𫉬全後郝永忠大掠桂林式)¶
<pb:KR2k0009_SBCK_172-30a>¶
(耜糾合餘燼廣西再定及/大兵入嚴關諸鎮皆/逃去城中無一兵獨式耜端坐府中俄總督張同)¶
(敞至誓偕死秉燭危坐黎明數騎至式耜曰吾兩/人待死久矣至則踞坐於地不降將就刑夭大雷)¶
(空中震擊者三遠近稱異/本朝乾隆四十一年/賜諡忠宣同時殉難者光禄少卿汪皡投)¶
(水死守將鎮西將軍朱旼如平樂城破自刎中書/舍人周震居全州慷&KR0099;尚氣節條城守事宜上之)¶
(式耜題為御史監全州軍無何郝永忠盧鼎自全/州撤兵還桂林守全諸將議舉城降震力爭不可)¶
(衆怒/殺之)張同敞(江陵人大學士居正曾孫永明王時/總督廣西諸路軍務每出師輒躍馬)¶
(為諸將先及/大兵破嚴關諸將盡棄桂林走同/敝自靈川至見翟式耜端坐府中誓與共死明燭)¶
(達旦侵晨被執諭之降不從令為僧亦不從閲四/十餘日整衣冠就刃顔色不變既死屍植立首墜)¶
(躍而前者三人皆辟易/本朝乾隆四十一年/賜諡忠烈同時殉難者侍郎吳炳從桂王太)¶
(子奔城步遇/大兵被執送衡州不食自盡於湘/山寺尚書嚴起恒事桂王以阻孫可望王封殺之)¶
<pb:KR2k0009_SBCK_172-30b>¶
(於平樂兵部尚書楊鼎和以阻封議孫可望追殺/之於崑崙關大學士郭之奇聞孫可望殺嚴起恒)¶
(團聚鄉勇守樂民所被執至桂林不屈死之湖南/道陳象明徴餉廣西調土兵至梧州戰敗死蘇松)¶
(兵備道叅政余昆翔與總督汪碩德等同在廣西/被𫉬不屈死呉炳宜興人嚴起恒山陰人楊鼎和)¶
(江安人郭之奇揭陽人乾隆四十一年均/賜諡忠節陳象明東莞人/賜諡烈愍余昆)¶
(翔一作余鯤辰谿人/賜諡節愍)龍之虬(永新人一作之明永/明王時巡撫柳慶右)¶
(僉都御史辛卯柳州城被圍誓以死守城陷不屈/死其妻朱氏亦殉/本朝乾隆四十一年)¶
(賜諡/節愍)焦連(山西人永明王時總督廣西軍務封宣/國公與瞿式耜同守桂林後移駐南寕)¶
(訓練兵士至平樂陳邦傅説降不屈自刎/本朝乾隆四十一年/賜諡節愍)¶
　　︹本朝︺孔有德(奉天人順治六年以定南王率兵平廣/西遂留鎮桂林九年靖寶鎮將失守分)¶
(遣赴援李定國從間道突犯桂林麾下李養性孫/龍程希孔俱戰死有德知不可守乃闔室舉火妻)¶
<pb:KR2k0009_SBCK_172-31a>¶
(李氏以下並投繯拔劎自刎事/聞諡武壯祀昭忠祠)李懋祖(容人以湖/南衡永郴)¶
(兵備道署廣西巡撫殉難/贈光祿寺卿祀昭忠祠)線國安(奉天人順治九/年李定國陷桂)¶
(林時國安鎮南寕亟提師赴援定國遁走十年定/國擁衆數萬復犯桂林國安與巡撫陳維新合䇿)¶
(敗之後以征雲南功晉伯爵仍留/鎮廣西先後二十餘年安靜不擾)李率泰(奉天人/順治十)¶
(年總督兩廣李定國陷廣西諸郡縣急攻新會率/泰躬提勁卒襲擊大破之定國宵遁窮追至邕始)¶
(還平靖兩藩將士欲乘亂掠高雷潯南/率泰偵知馳令禁遏人素憚其威遂止)陳維新(奉/天)¶
(人順治十年巡撫廣西李定國犯桂林維新偕線/國安拒守賊驅象來攻敗之復穴地道欲陷城維)¶
(新令掘城内地射火箭入穴賊多死隨取土囊壘/築賊計沮遁去事平疏請蠲免兩載租賦以甦民)¶
(困)于時躍(奉天人順治十二年巡撫廣西時桂林/初復李定國尚盤踞南太六郡時躍籌)¶
(兵畫餉緩急得濟賊以削平交阯黎莫二夷搆爭/相讐殺時躍宣布德威莫遂内附黎亦奉表入貢)¶
<pb:KR2k0009_SBCK_172-31b>¶
　　　李棲鳳(漢寕鑲紅旗人順治十四年總督兩廣時/廣西潯南兩郡未平棲鳳受事五閲月調)¶
(兵恢復擒偽江夏王及賊渠陳奇䇿等積/年&KR0018;固者次第翦除土司交阯率服致貢)田昇龍¶
(奉天人順治十四年巡按廣西疏陳閭閻窮困凡/鹽埠營債諸弊立除之旗弁有强佔民産并奪子)¶
(女者力為禁止又請改舊藩邸為/貢院/國朝廣西賓興自此始)彭而述(南陽人/順治末)¶
(任廣西叅政時獞賊猖獗流劫臨桂永寕融縣而/述督兵進𠞰計擒渠魁招集流亡計口授田民賴)¶
(之)金漢蕙(金華人順治巳丑進士任廣西叅議分/守右江單騎之官招集流亡勸農課學)¶
(後遭兵寇漢蕙守孤城援/絶遂陷脅降不屈遇害)翁旦(壽昌人順治乙未/武科累官叅將會)¶
(猺獞蠢動率兵𠞰之/深入被圍自刎死)馬雄鎮(遼陽人康熙初巡撫/廣西值羣寇煽亂𠞰)¶
(撫並行計斬渠寇楊其清等賊衆瓦解十三年滇/南搆禍孫延齡叛附雄鎮密檄提督馬雄潛師討)¶
(之雄遷延不至因蠟疏具狀遣子世濟世永間道/入京乞師延齡詗知夜發兵圍署百計脅之不從)¶
<pb:KR2k0009_SBCK_172-32a>¶
(賊吴世琮至執之詣營雄鎮詈罵不屈闔/門遇害贈太子少保兵部尚書諡文毅)佟鳳彩¶
(漢軍正藍旗人康熙初為廣西右布政時雲南未/定廣西屢遭兵燹人民流離鳳彩悉心籌畫轉餉)¶
(不乏境/内安堵)傅宏烈(進賢人以預發吳三桂不軌得罪/戍蒼梧嗣三桂叛宏烈召募義兵)¶
(出龍南庾嶺東迎/大兵擢廣西巡撫佩撫蠻滅/寇大將軍印分兵四出復梧潯郡縣數十城後全)¶
(粤底定以雲貴未平疏辭撫篆率兵進討取道柳/州柳降將馬承䕃驚悸邀計機宜單騎往為所執)¶
(械送桂陽遂遇害贈/太子太師諡忠毅)王如辰(鼇山衞人康熙十九/年督學廣西時呉逆)¶
(變亂學宫鞠為茂草如/辰力振興之文學日興)黄元驥(晉江人康熙十九/年任廣西按察使)¶
(會/大兵進復雲南檄使轉餉即兼程趨南寕是/時苗疆多阻險延望元驥宣布/朝廷盛德開誠)¶
(化導率響應建議就地募夫充運諸郡得免侵冒/瘴癘遠役之苦又為圜轉遞運法自竹洲塘直接)¶
(滇省計里設塘計塘設汛分設目長逐塘遞接更/番休息先至者别出賞以旌之前後運糧數百萬)¶
<pb:KR2k0009_SBCK_172-32b>¶
(曰用夫六千六百人增口糧給禦寒止舍之具人/心踊躍叢山疊嶺間輓役不勞而餉糧日充雍正)¶
(十一年/祀名宫)郝浴(定州人康熙二十年巡撫廣西調劑/戎務清理鹽政改折米之令除採銅)¶
(之擾定粤船載送/大兵接替之法絶雲南投誠/家口遶道之害時方撤藩浴措置晏如凡舊有藩)¶
(邸傭工人伇悉釋爲民一/時政聲遠近無不稱善)彭鵬(莆田人康熙三十/九年巡撫廣西先)¶
(聲所至貪墨股慄下車後省刑布德減税輕傜粤/西舊有魚膠鐵葉之供非本省所産每&KR0010;赴粤東)¶
(購運鵬疏/請免之)李濤(德州人康熙四十一年爲廣西布/政使時有虧官帑者株連他族或)¶
(漫指民産爲已物追索嚴急濤廉/知其實勘請咨豁安業者萬家)鄭昱(黄岡人康/熙四十一)¶
(年爲廣西按察使持法平允修復宣城書院嘗/勸耕郊甸令民沿江作車壩灌漑至今𫉬其利)張¶
　　　維遠(奉天人康熙四十三年分巡右江道蠻獠夙/稱難治維遠百方導喻民風丕變設義學振)¶
(飢民雍正十/一年祀名宦)陳元龍(海寕人康熙五十年巡撫廣/西&KR0010;飢爲糴於湖南建倉桂)¶
<pb:KR2k0009_SBCK_172-33a>¶
(林貯穀以備水旱損俸築興安隄閘建養濟院以/收煢獨建義學數十處使庶民子弟皆得就學而)¶
(自建書院於七星巖前時與諸生講學其中今棲/霞書院是也嘗巡阡陌勸民耕作𢹂其鄉荏菽之)¶
(種敎以樹藝之法民呼爲陳/公豆在任八年遷工部尚書)孔毓珣(曲阜人康熙/五十六年按)¶
(察廣西由布政擢巡撫遷總督立常平倉春借秋/收之法請團練鄉勇以捕盜賊數平獞亂乾隆十)¶
(年祀/名宦)陸紹琦(嘉興人雍正四年廣西學政清約如/寒素按試所至煦煦然進諸生敎之)¶
(請業者紛至沓來常日晏不得食其後卒於家粤/西士數千里往弔爲文祭之至比之文翁韓愈云)¶
　　　趙君良(雍正五年提標後營遊擊𠞰八連㺜顔光/色奪平寨嶺中擂石死羅文光右江鎮標)¶
(右營千總隨討八達文光力戰&KR0018;重傷/殞於陣賊平皆奉/恩㫖卹賚)鄂爾泰(滿/洲)¶
(鑲藍旗人雍正六年由雲貴總督兼轄粤西爲雲/貴廣西三省總督疏請黔粤劃江分界添設邊疆)¶
(扼要營汛改西隆爲屬州皆切中利弊邊徼永安/與巡撫韓良輔會𠞰泗城土府岑映宸映宸懼自)¶
<pb:KR2k0009_SBCK_172-33b>¶
(拘請罪乃革世職改泗城為流府又征西隆㺜顏/光色兵至八達累戰破之其黨殺光色苗獞聞其)¶
(名皆不敢犯官至太傅大學士/卒諡文端配享/太廟)楊廷璋(漢軍鑲黄/旗人雍正)¶
(十一年任桂林知府乾隆初擢右江道繼遷按察/使凡宦粤西二十餘年邊情民隱皆周知之故其)¶
(所設施多中體要後十年以工部尚書權兩廣總/督請於小鎮安改設通判駐守怕壞隘增設把總)¶
(其那波者賴者欣打面梁諸險隘/皆戍以兵制度周密邊境永安)蘇昌(滿洲正藍/旗人乾隆)¶
(十六年署兩廣總督初廣西巡撫舒輅請於思陵/土州沿邊種竹以杜私越土目遂侵夷地夷與之)¶
(爭則以夷伐竹毁牆偽報所司昌廉得其實奏罷/種竹之令申畫守邊撫夷之法計慮周遠至今遵)¶
(行/之)許世亨(成都人乾隆五十三年提督廣西/大/兵征越南世亨率兵分戰累奏捷遂克)¶
(黎城/詔封世亨子爵踰年正月阮惠潛師/復至全師皆陷事/聞得/㫖進爵為)¶
(伯卹如禮同時死事者總兵鑲藍旗尚維昇大同/張朝龍齊東李化龍副將定州邢敦行叅將江夏)¶
<pb:KR2k0009_SBCK_172-34a>¶
(楊興龍奉節王宣正黄旗英林遊擊鑲黄旗明桂/大定張純碭山王檀成都劉越都司長沙鄧永亮)¶
(豐城盧文魁守備都勻黎致明凌雲知縣上杭/袁天達府經厯仁和張誠皆/賜卹有差)謝¶
　　　啟昆(南康人乾隆進士嘉慶四年巡撫廣西操守/廉潔馭下最嚴省志自雍正初創修閲七十)¶
(餘年公餘搜羅散佚續輯成書修築興安陡河倣/浙江海塘竹簍囊石之法鑲築石隄民田俱得耕)¶
(種河流亦一律深通七年/卒於官/賜祭葬)¶
<pb:KR2k0009_SBCK_172-34b>¶
¶
　　　　　　　　　　　　　　　　　　　　　　　　　　　　纂　修　官(臣李紹昉恭/臣蔣立鏞恭/纂/纂)¶
　　　　　　　　　　　　　　　　　　　　　　　　　　　　提調官前總纂(臣)鄭紹謙恭覆輯¶
　　　　　　　　　　　　　　　　　　　　　　　　　　　　校　對　官(臣)陶際克恭　校¶
<pb:KR2k0009_SBCK_172-35a>¶
<pb:KR2k0009_SBCK_172-36a>¶
<pb:KR2k0009_SBCK_172-37a>¶
<pb:KR2k0009_SBCK_172-38a>¶
<pb:KR2k0009_SBCK_172-39a>¶
<pb:KR2k0009_SBCK_172-40a>¶
<pb:KR2k0009_SBCK_172-41a>¶
<pb:KR2k0009_SBCK_172-42a>¶
<pb:KR2k0009_SBCK_172-43a>¶
<pb:KR2k0009_SBCK_172-44a>¶
<pb:KR2k0009_SBCK_172-45a>¶
大清一統志¶
　桂林府(廣西省治東西距五百五十五里南北距五/百里東至湖南永州府零陵縣界三百四十)¶
(五里西至柳州府融縣界二百十里南至平樂府/荔浦縣界一百八十里北至湖南寶慶府城步縣)¶
(界三百二十里東南至湖南永州府永明縣界三/百七十里西南至柳州府雒容縣界二百五十五)¶
(里東北至湖南寶慶府新寕縣界三百六十里西/北至柳州府懷遠縣界二百十里自府治至/京)¶
(師七千口/百六十里)¶
︹分野︺天文翼軫分野鶉尾之次¶
︹建置沿革︺禹貢荆州之域周為百越地秦為桂林郡¶
　　地漢為零陵郡零陵洮陽始安等縣地三國呉甘¶
　　露元年始分零陵南部置始安郡晉因之宋明帝¶
<pb:KR2k0009_SBCK_172-45b>¶
　　改為始建國(宋書州郡志始建内史呉孫皓立始/安郡屬廣州晉成帝屬荆州宋文帝)¶
(元嘉二十九年屬廣州三十年屬湘州明帝改名/按李吉甫元和郡縣志作呉立始安郡屬荆州)¶
　　南齊復曰始安郡梁大同六年始於郡置桂州(元/和)¶
(志天監六年立桂州於蒼梧鬱林之境/因桂江以為名大同六年移於今治)陳因之隋¶
　　開皇初郡廢於州置總管府大業元年州廢㝷復¶
　　為始安郡屬揚州(元和郡縣志大業三/年罷州為始安郡)唐武德四¶
　　年復曰桂州置總管府後改都督府屬嶺南道開¶
　　耀後置桂管經畧使天寶元年復曰始安郡至德¶
　　二載改建陵郡乾元元年復為桂州(唐書方鎮表/廣德二年置)¶
(桂邕都防禦觀察使大厯八年罷隸/邕管貞元元年復置桂管經畧使)光化三年置¶
<pb:KR2k0009_SBCK_172-46a>¶
　　靜江軍節度使五代初屬楚(東北境增/置全州)周廣順元¶
　　年屬南漢宋仍為桂州始安郡靜江軍節度屬廣¶
　　南路至道三年分置廣南西路大觀元年升為帥¶
　　府紹興三年升為靜江府(宋史地理志以/高宗潛邸升府)元至元¶
　　十五年置靜江路總管府屬湖廣行省明洪武初¶
　　改曰桂林府為廣西布政使司治¶
　本朝為廣西省治領廳一州二縣七¶
　　臨桂縣(附郭東西距一百十里南北距九十二里/東至平樂府恭城縣界九十里西至永寕)¶
(州界八十里南至陽朔縣界八十里北至靈川縣/界十二里東南至陽朔縣界七十二里西南至永)¶
(福縣界八十二里東北至靈川縣界六十里西北/至義寕縣界六十三里漢置始安縣屬零陵郡後)¶
<pb:KR2k0009_SBCK_172-46b>¶
(漢因之二國呉甘露元年於縣置始安郡晉及宋/齊因之梁為桂川治隋仍為始安郡治唐復為桂)¶
(州冶武德四年析置福禄縣貞觀八年仍省入改/曰臨桂五代因之宋為靜江府治元為靜江路治)¶
(明為桂林府治/本朝因之)興安縣(在府東北一百三十里東/西距二百二十里南北距)¶
(一百十二里東至灌陽縣界九十里西至靈川縣/界一百三十里南至靈川縣界八十里北至全州)¶
(界三十二里東南至灌陽縣界九十五里西南至/靈川縣界九十里東北至全州界七十里西北至)¶
(湖南寶慶府城步縣界二百三十里漢始安縣地/隋置臨桂鎮唐武德四年析置臨源縣屬桂州大)¶
(厯三年改曰全義五代晉開運三年於縣置溥州/宋乾德元年州廢縣仍屬桂州太平興國元年改)¶
(曰興安紹興初屬靜江府元屬靜/江路明屬桂林府/本朝因之)靈川縣(在府東/北五十)¶
(里東西距一百二十里南北距六十里東至興安/縣界五十里西至義寕縣界七十里南至臨桂縣)¶
(界四十里北至興安縣界二十里東南至臨桂縣/界五十里西南至義寕縣界六十里東北至興安)¶
<pb:KR2k0009_SBCK_172-47a>¶
(縣界五十里西北至興安縣界八十里漢始安縣/地唐龍朔二年始析置靈川縣屬桂州五代因之)¶
(宋屬靜江府元屬靜江路/明屬桂林府/本朝因之)陽朔縣(在府南少東一/百五十里東西)¶
(距一百三里南北距一百里東至平樂府平樂縣/界三十五里西至永福縣界六十八里南至平樂)¶
(府荔浦縣界三十里北至臨桂縣界七十里東南/至平樂縣界二十里西南至荔浦縣界四十里東)¶
(北至平樂府恭城縣界八十里西北至臨桂縣界/八十五里漢始安縣地三國呉置尚安縣屬始安)¶
(郡晉改曰熙平宋因之齊後廢隋開皇十年改置/陽朔縣仍屬始安郡唐武德四年析置歸義縣俱)¶
(屬桂州貞觀初省入五代宋初因之南渡後省/元初復置屬靜江路明屬桂林府/本朝因之)永¶
　　　寕州(在府西一百四十里東西距一百五十里南/北距二百里東至永福縣界八十里西至柳)¶
(州府融縣界七十里南至柳州府柳城縣界一百/二十里北至義寕縣界八十里東南至柳州府雒)¶
(容縣界一百二十里西南至融縣界九十里東北/至臨桂縣界六十五里西北至義寕縣界一百里)¶
<pb:KR2k0009_SBCK_172-47b>¶
(漢零陵郡之始安鬰林郡之潭中二縣地晉太康/元年置常安縣屬始安郡宋省梁大同八年改置)¶
(梁化縣於縣置梁化郡隋開皇中郡廢十八年改/縣曰純化大業二年省入始安唐武德四年復置)¶
(屬桂州永貞元年改曰慕化乾寕三年又分置古/縣亦屬桂州五代因之宋嘉祐六年省慕化後以)¶
(古縣屬靜江府元屬靜江路明洪武十四年改曰/古田縣屬桂林府後没於猺蠻隆慶五年開置永)¶
(寕州仍屬桂林/府/本朝因之)永福縣(在府西南一百里東西距/六十五里南北距一百九)¶
(十五里東至臨桂縣界五十里西至永寕州界十/五里南至平樂府荔浦縣界一百八十里北至臨)¶
(桂縣界十五里東南至荔浦縣界八十里西南至/柳州府雒容縣界一百五十里東北至臨桂縣界)¶
(十八里西北至永寕州界六十里漢始安縣地三/國呉為始安永豐二縣地唐武德四年分置永福)¶
(縣屬桂州五代因之宋屬靜江府元屬靜江路明/屬桂林府隆慶五年改屬永寕州/本朝仍屬桂)¶
(林/府)義寕縣(在府西北八十里舊境東西距二百三/十里南北距二百五十三里/本朝乾)¶
<pb:KR2k0009_SBCK_172-48a>¶
<pb:KR2k0009_SBCK_172-49a>¶
(因之屬荆湖南路紹興元年始聽廣西路莭制兀/至元十四年改全州路屬湖廣行省明洪武初曰)¶
(全州府九年降為州省清湘縣入之屬湖廣/永州府二十八年改屬桂林有/本朝因之)灌陽¶
　　　縣(在府東三百二十里東西距八十五里南北距/一百里東至湖南永州府零陵縣界二十五里)¶
(西至興安縣界六十里南至湖南永州府永明縣/界五十里北至全州界五十里東南至永明縣界)¶
(四十里西南至平樂府恭城縣界几十里東北至/永州府道州界六十五里西北至興安縣界三十)¶
(里漢零陵縣地三國吳析置觀陽縣屬零陵郡晉/宋以後因之隋省入湘源縣大業末復置曰灌陽)¶
(唐武德七年廢上元二年復置屬永州五代晉天/福中改屬全州宋因之元屬全州路明屬全州)¶
(本朝屬/桂林府)龍勝廳(在府西北一百三十里東西距二/百五十五里南北距一百九十五)¶
(里東至靈川縣界一百三十里西至湖南綏寕縣/界一百二十五里南至義寕縣界一百里北至湖)¶
(南城𡵯縣界九十里東南至靈川縣界一百三十/五里西南至柳州府懷遠縣界一百一十里東北)¶
<pb:KR2k0009_SBCK_172-49b>¶
(至城𡵯縣界九十里西北至湖南武岡州一百三/十五里本義寕縣地/本朝乾隆六年折置移捕)¶
(盜通判駐轄/屬桂林府)¶
　︹形勢︺東控海嶺右扼蠻荒(唐白居易撰嚴/謨知桂州制)制邕容交¶
　　廣之衝扼賓蠻嚴象之隘(唐吳武/陵記)居五嶺之表控¶
　　兩越之郊(唐蕭昕送桂/州刺史序)被山帶江控制數千里(宋/唐)¶
(弼安遠/樓記)府治雄勝與湖南犬牙(宋范成大桂/海虞衡志序)¶
　︹風俗︺風氣清淑習俗醇古(桂海虞/衡志序)早温晝熱晚涼夜¶
　　寒一日備四時之氣(宋周去非/嶺外代荅)篤信陰陽尚巫卜¶
　　士知經術雖貧家未嘗廢學(宋李彦弼/八桂堂記)俗尚質樸¶
　　不事浮靡婚姻慶弔以檳榔為禮(舊/志)¶
<pb:KR2k0009_SBCK_172-50a>¶
　︹城池︺桂林府城(周十二里門十二宋皇祐間建元至/正十六年甃石明洪武中増建南城)¶
(本朝康熙四年雍正三年乾隆四年十三年二/十六年四十八年嘉慶四年重修其池東導灕江)¶
(西南環陽江濶八文二尺/北無池/臨桂縣附郭)興安縣城(周三里有竒/門三明景泰)¶
(間建萬厯中甃甎/本朝雍正八年修)靈川縣城(周三里有竒門五/明景泰初建成化)¶
(間甃甎/本朝乾隆八年/十三年五十八年重修)陽朔縣城(周二里元至/正七年建明)¶
(成化初韓雍增拓舊門公/本朝順/治十年閉三存五乾隆九年重修)永寕州城(周/六)¶
(里門四明成化十三年建東西二水環抱萬厯十/四年築隄爲障/本朝康熙六十一年雍正五年)¶
(重/修)永福縣城(周一里有竒門四明天順中建宏/治九年甃甎/本朝乾隆十年修)義¶
　　寕縣城(周二里有竒門五明天順六年建宏治十/八年甃甎西南以義江爲池濶十文/本)¶
(朝乾隆六年十三/年六十年重修)全州城(周五里有竒門五元至/正間建北據山麓南瞰)¶
<pb:KR2k0009_SBCK_172-50b>¶
(湘江明嘉靖閒修/本朝雍正四/年乾隆二十年嘉慶四年重修)灌陽縣城(周二/里有)¶
(奇池濶一丈六尺門四明洪武中建/景泰初甃甎/本朝雍正十年修)龍勝廳城(周/四)¶
(里有奇門四/本/朝乾隆六年建)¶
　︹學校︺桂林府學(在府治西宋乾道初建/本朝康熙/十一年二十一年五十八年雍正九)¶
(年乾隆三十年嘉慶四年重修入學額數/二十名嘉慶三年附龍勝廳苗學二名)臨桂縣¶
　　學(在府治南元皇慶間建/本朝康熙二十四年/修乾隆七年嘉慶四年重修入學額數二十名)¶
　　興安縣學(在縣治西宋迄明屢徙其地/本朝雍/正九年遷置今所乾隆五十三年重修)¶
(入學額數/十五名)靈川縣學(在縣南門外元至元間建/本朝康熙二十一年五十年)¶
(五十五年雍正元年重修乾隆二十/九年復遷縣東街入學額數十五名)陽朔縣學(在/縣)¶
(東宋淳熙間建/本朝康熙/年間修入學額數十二名)永寕州學(在州治西/北明萬厯)¶
<pb:KR2k0009_SBCK_172-51a>¶
(八年建/本朝康熙一年重建雍正十三年乾隆/二年重修入學額數九名舊額十二名乾改三十)¶
(年減/三名)永福縣學(在縣治東北宋淳熙六年建/本/朝康熙二年重建乾隆三十二年)¶
(重修入學/額數八名)義寕縣學(在縣治西元元貞初建/本/朝雍正七年修乾隆十年四)¶
(十五年重修入/學額數八名)全州學(在州治北宋紹興十三年/建/本朝康熙二十年五)¶
(十一年乾隆三十年重/修入學額數二十名)灌陽縣學(在縣治東明嘉/靖二年建/本)¶
(朝康熙中屢修乾隆四十八年/遷建西門外入學額數十五名)宣成書院(在府治/西南宋)¶
(景定三年建祀張栻吕祖謙理宗合二人之諡賜/額明初以其地為縣學宏治中復建於學西/本)¶
(朝康熙二/十四年修)秀峯書院(在府治東北因面獨秀峯之/勝故名/本朝雍正十一年)¶
(建)棲霞書院(在府東門外/本朝康熙/五十六年巡撫陳元龍建)灕江書院¶
(在興安縣/本朝/乾隆十二年建)文筆書院(在靈川縣治東/本/朝康熙五十六年建)¶
<pb:KR2k0009_SBCK_172-51b>¶
　　清湘書院(在全州北柳山宋刺史柳開書堂故址/嘉定八年増置講堂齋舍寶慶元年賜)¶
(額魏了翁有記/本朝康熙二十六年知州崔廷/瑜重修更名柳山乾隆五十年知州陳肇輅改建)¶
(於城内西北/隅仍曰清湘)義江書院(在義寕縣/本朝/乾隆二十三年建)龍川書¶
　　院(在灌陽縣/本朝/乾隆二十四年建)¶
　︹户口︺(原額人丁五萬五千九百七十今滋生男婦大/小共一百零四萬五百七十三名口計一十九)¶
(萬六千一百/一十四户)¶
　︹田賦︺(田地一萬八千六百八十六頃六十九畝八分/有竒額徴地丁正雜銀六萬八千八百三十三)¶
(兩五錢一分四釐遇閏加徵銀二千五百六十二/兩六錢四分五釐未九萬五千四百八十六石七)¶
(斗五升八/合二勺)¶
　︹山川︺寶積山(在府治西多竒石怪木東隅有/吕公巖石乳融結瑰竒萬狀)華景山¶
<pb:KR2k0009_SBCK_172-52a>¶
(在府治西北一日寶華山與寶積相連下/有洞桂海虞衡志華景洞高廣如十間屋)桂山(在/府)¶
(治東北俗稱北山又名越王山有三峯連屬前峯/㧞起如獅昻首巖桂生其巔次峯宛轉横亘一方)¶
(後峯巃嵸特秀竒石纍積為疊綵巖巖後有風洞/洞西北隅有北牖洞洞左小山日於越其右小支)¶
(㦸立曰四望洞遠眺/長江亦名四望山)伏波山(在府治東北亦日伏/波巖&KR0691;起千尺與獨)¶
(秀山相望巖傍水際有還珠洞本名玩珠宋提/刑張維易今名洞前石脚插入灕江為絶勝處)七¶
　　　星山(在臨桂縣東二里隔江亦名七星巖桂海虞/衡志七星巖七峯位置如北斗又小峯在旁)¶
(日輔星石舊志山半有棲霞洞入洞門下行百餘/級始得平地夏冷冬温洞旁又有元風洞宋柳開)¶
(有銘下有冷水巖宋曾布為桂帥因改名為曾公/巖西南有龍隱巖亦日龍隱洞山脚入溪水中山)¶
(後又有月牙巖及乳洞諸勝其接龍隱而起者日/望城岡外障大江内䕶東城旁連諸土山縱横起)¶
(伏亘二/十餘里)彈丸山(在臨桂縣東二里樂史太平寰宇/記在臨桂縣東二里隔灕水酈道)¶
<pb:KR2k0009_SBCK_172-52b>¶
(元水經注云山有涌泉奔流迅激東注於灕水溪/中有石如彈丸因以名焉復有石竇下深數丈莫)¶
(䆒其極舊志在七星山東一名彈子/巖有二巖皆北向旁有東西二洞)穿山(在臨桂/縣東五)¶
(里為彈丸溪入灕處南溪水出其下山半有穴南/北横貫故以穿名又以穴形如月輪桂空或名日)¶
(月巖又以山竦身昻首若與/西峯山作鬭亦名鬭雞山)灕山(在臨桂縣南寰/宇記在臨桂縣)¶
(南二里灕水之陽因名一名沉水山其山孤拔下/有澄潭上高三百餘尺週迴二里可容五百家旁)¶
(有洞穴廣數丈南北直透上有怪石欹危藤蘿榮/茂民保以避寇舊志在縣城外東南隅陽江入灕)¶
(處突起水濱形如象鼻郡人名為象鼻山明初師/圍靜江別將朱亮祖屯於東門象鼻山下即此北)¶
(麓有洞名日水月洞門踞江透徹山背頂高數/十丈其形正圓儼如月輪故名宋范成大有銘)雉¶
　　　山(在臨桂縣南三里其形側起/勢如昻首欲飛亦日雉巖)南溪山(在臨桂縣/南寰宇記)¶
(在臨桂縣南五里聳㧞千尺烟翠凌空其溪東注/桂江舊志在縣南七里山東南有劉仙巖巖旁又)¶
<pb:KR2k0009_SBCK_172-53a>¶
(有穿雲仙迹兩巖俱以仙人劉仲隱而名自劉仙/巖而入其最高處曰泗州巖又山西南半山有白)¶
(龍洞五代漢末南漢謀並靜江地湖南遣兵屯龍/洞以拒之即此洞中有泉謂之新泉又山西北有)¶
(洞唐李渤/名曰元巖)大塘山(在臨桂縣南十里有滑石江繞/其前又南曰七寶山亦曰七寶)¶
(巖下有/塘水)普安山(在臨桂縣南三十里山勢蜿蜒迴/繞有泉涌於山頂四時不涸明封)¶
(為龍泉山又卧石/山在縣南五十里)隠山(在臨桂縣西二里寰宇記/在桂州之西郊先是榛莽)¶
(翳薈古莫知者唐寶厯初李渤出鎮見石門牙開/有水淵澈乃夷薙蕪&KR0126;疏通巖穴石林磴道若天)¶
(造靈府不可窮極因號隠山桂海虞衡志隱山六/洞一日朝陽二曰夕陽三曰南華四曰北牖五曰)¶
(嘉蓮六曰白雀碧玉千峯倒影水面方輿勝覽隱/山諸洞之外别有奇峯繪畫所不及范成大名其)¶
(一峯曰沉香大約似琱鎪通脱沉香山子也舊志/亂石層疊北高南下囘環出入勝致不一今多蕪)¶
(&KR0126;又潛洞山在隱山東/北中有南潛北潛二洞)西山(在臨桂縣西三里隱/山之西三峯連屬曰)¶
<pb:KR2k0009_SBCK_172-53b>¶
(石魚曰觀音曰西峯石魚一作立魚高數十丈縁/磴而上絶頂羣山森然在目有明月洞在峯南去)¶
(平地數千尺外隘/中宏周如繭室)琴潭山(在臨桂縣西六里羣山/環抱中有小山巨石林)¶
(立其下空洞成潭水流琮琤如琴筑聲旁/有玉乳荔枝等巖皆以滴乳&KR0183;綴而名)中隱山¶
(在臨桂縣西十里俗名佛子巖其巖三重下巖深/廣如積大艘中巖明爽有乳石凝結上巖差下舊)¶
(有寺懸巖置/屋恍非人境)侯山(在臨桂縣西十里唐書地理志/臨桂有侯山明統志在府城西)¶
(十五里高聳如公侯端冕之狀舊志絶頂有金鈎/巖攀援曲折而上俯視諸峯如培塿然相近又有)¶
(光明山山勢峭拔有一穴通明其/水瀦為于家莊渠灌田數百頃)清秀山(在臨桂/縣西北)¶
(三里下有/塘曰青巖)獨秀山(在臨桂縣治北寰宇記在臨桂/縣城正北一百步直聳五百餘)¶
(丈平地孤拔秀異&KR0158;出桂海虞衡志為郡主山下/有洞穴石壁垂乳潔白如雪路通山北旁迴百餘)¶
(丈豁然明朗劉宋時太守顔延之嘗於石室中讀/書賦詩云未若獨秀者嵯峨郡邑間後人因名讀)¶
<pb:KR2k0009_SBCK_172-54a>¶
(書/巖)虞山(在臨桂縣東北五里一名舜山左臨灕江/後臨黄潭其下有洞宋紹興三年郡守張)¶
(栻名之曰韶音入洞面潭水石清漪名曰皇澤灣/洞東有屏風山亦名程公巖斷山屹立高百餘丈)¶
(中有平地可容百人石磴五十餘級有石穴通明/宋范成大表為空明洞有水紆折名圓通灣下接)¶
(彈丸/溪)辰山(在臨桂縣東北十里土人名曰虎山有/三巖下巖曲折而入石室穹然巖扉西)¶
(向下瞰城郭中巖乳石怪絶上巖有小亭可眺望/宋嘉泰初士人劉晞隱此桂帥李大異表為蟄龍)¶
(巖)駮鹿山(在臨桂縣東北後漢書郡國志注始安/郡記曰東有駮樂山元和志駮鹿山一)¶
(名福禄山在臨桂縣東北十五里/舊志俗又謂之陽龍山頂有二池)全義山(在興安/縣東三)¶
(里唐以名縣又黄華山在/縣東五里下有泉可溉田)龍蟠山(在興安縣東十/五里寰宇記在)¶
(郡城東北一百七十里屬興安縣本名盤龍山天/寶六載勅為龍蟠山有石洞洞門内數里人秉燭)¶
(遊於&KR0158;溪泥沙中嘗見龍迹其大如盌嶺表異録/云全義嶺之西南有盤龍山山有乳洞斜貫一溪)¶
<pb:KR2k0009_SBCK_172-54b>¶
(號靈水溪入/靈川縣界)九星山(在興安縣東南十五里有峯/聳秀宋唐則居此登第因名)¶
(狀元/峯)龍山(在興安縣/南四十里)陽海山(在興安縣南九十里/漢書地理志零陵陽)¶
(海山湘水所出後漢書郡國志零陵陽朔山湘水/出水經湘水出零陵始安縣陽海山注即陽朔山)¶
(也應劭曰湘水出零陵山盖山之殊名也山在始/安縣北元和志陽朔山在全義縣東南八十里即)¶
(零陵山也寰宇記陽海山在郡城北一百七十里/屬典安縣一名陽朔山其山自永州零陵縣西迤)¶
(逕岡巒連亘不絶此山即湘灕二水之源/按後/漢志及水經注皆以陽海山為陽朔山而應劭及)¶
(元和郡縣志又以為零陵山盖陽朔即陽海之殊/名非今陽朔縣之陽朔山也零陵乃漢時陽朔山)¶
(所在之郡應劭蓋云湘出零陵郡之/山非陽朔外又別有零陵之稱也)鬰金山(在興/安縣)¶
(西南五十里/零水所出)㸃燈山(在興安縣西/三里有巖)六峒山(在興安/縣西北)¶
(六十里六/峒江出此)鳳鳴山(在興安縣北三十七里宋淳/熙間以&KR0253;來叟登甲第故名)黃¶
<pb:KR2k0009_SBCK_172-55a>¶
　　柏山(在興安縣北六十/里黄柏江出此)東屏山(在靈川縣東十里/又石磯山在縣東)¶
(十五里文筆山在縣東/北十里俱與東屏相接)馬鞍山(在靈川縣東三十/五里與香爐山對)¶
(峙)堯山(在靈川縣東南四十里寰宇記靈川縣堯/山在府城東北四十四里舊志按史傳堯)¶
(封履不到蒼梧以其西與舜祠相對邑人慕舜之/風遂名為堯山縣志為縣南鎮上有平田數畝土)¶
(人名為天子田有井/泉百源劍江水出此)高鎮山(在靈川縣西南二里/古名大象峯一名大)¶
(藏宋寶祐間改名高鎮元至正間大藏山崩後名/其所崩崖為赤壁因名赤壁巖其下有潭横浸山)¶
(腹名象潭其形/三折又名之潭)半雲山(在靈川縣西南四十里平/地&KR0691;起四面孤高亦謂之)¶
(半雲嶺其陽即臨桂縣境又/有五圈山在縣西南五十里)西峯山(在靈川縣西/三里四面峭)¶
(㧞其中坦夷上有龍泉每/日三漲三落亦名潮泉)吕仙山(在靈川縣西四/里産茶曰吕仙)¶
(茶宋秦觀/有吕茶詩)金瓶山(在靈川縣西十五里其西峯連/環崒嵂少南有仙隱巖亦名仙)¶
<pb:KR2k0009_SBCK_172-55b>¶
(隱山巖穴深廣其上若石樓下有深潭/又西南有華巖洞高廣數&KR0775;清泉環繞)雙蓋山(在/靈)¶
(川縣西北十里兩峯平列&KR0250;如蓋俗/名凉繖山其前為掛榜山最高聳)北障山(在靈/川縣)¶
(北二十里舊志重巒疊嶂綿亘數里高踰千仞一/名百丈山又名把仗山當風風起則飛鳥&KR0158;旋不)¶
(能度諺稱鳥不過靈川謂此周環有泉百源其最/著者曰滑石泉亦曰道鄉泉以鄒浩經此而名宋)¶
(紹興六年州帥胡舜陟易名潄玉泉武謂之隱龍/泉/按元和郡縣志靈川縣西南有泠山出滑石)¶
(寰宇記作冷石山今縣界無此山名惟北障泉有/滑石之稱諸峯綿亘疑即冷石山也然唐靈川故)¶
(治在今縣西南而北障/在北方界未合當再攷)鳳凰山(有二一在靈川縣/北五十里唐時有)¶
(鳯凰樓其上一在永寕州南五十里﨑嶇/難陟明嘉靖中獞賊韋銀豹等據此為巢)香爐山¶
(在靈川縣東北一十里山高/千仞旁分一小山形若香爐)白鶴山(在陽朔縣東/南三里濱江)¶
(其形如鳥舒翼一名青鳥山其下有巖人龍馬/山在縣東南十里其前為鳳凰山皆以形似名)東¶
<pb:KR2k0009_SBCK_172-56a>¶
　　人山(在陽朔縣東南十里石似人下有三十六洞/南北縱廣三十里又縣西七里有西人山與)¶
(此山相對峙或名/東郎山西&KR0048;山)鑑山(在陽朔縣南三百步嵯峨/㧞起東瞰大江縣城環其)¶
(上今更名壽陽/山有碧運峯)古羅山(在陽朔縣南三十里亦名/都羅山高數千丈頂有池)¶
　　寨山(在陽朔縣西十五里五代時馬氏常置戍山/下故名有二十餘峯&KR0899;絡相連雲收雨霽望)¶
(之一碧亦/名連碧峯)天馬山(在陽朔縣西十五里其形如馬/前有二小山狀如執御者南有)¶
(膏澤峯以雲/起必雨故名)威南山(在陽朔縣西十五里下有呉/威南將軍薛翊墓相近爲塘)¶
(山下有涌泉又金泉山在縣/西二十五里山腹有泉不涸)都利山(在陽朔縣西/北隅與天鵞)¶
(山&KR0899;絡相連三峯排闥為縣諸山之總天/鵞山一名都峩山在縣治北比諸峯獨聳)雲源山¶
(在陽朔縣西北七十里一名靈源山亦名源頭/山廣數百里縣境羣山發&KR0899;處興平水出此)陽¶
　　朔山(在陽朔縣北門外隋時/以此名縣俗呼羊角山)石銀山(在陽朔縣北/四十里左右)¶
<pb:KR2k0009_SBCK_172-56b>¶
(層巒峭拔此山居中獨光潤如鋃故名/相近者曰寶山上有瀑布下注桂江)畫山(在陽/朔縣)¶
(北五十里江濱九峯屹/立丹崖蒼壁望之如繪)龍頭山(在陽朔縣東北/下有讀書巖)寶¶
　　　峯山(在陽朔縣東北七十里一名寶子山又名抱/子山興平零陵二水出此與湖南道州接界)¶
　　　銀屏山(在永寕州東三里高/聳秀拔江流經其下)覆釜山(在永寕州南/門外以形似)¶
(名俗名矮山旁有小洞可入又南/半里為偃月山形斜𠋣如半月)天柱山(在永寕/州西南)¶
(八里又天村山在州西南百里/山巔有田居民耕種成村因名)禾倉山(在永寕州/西一里圓)¶
(如禾/囷)會仙山(在永寕州西北三里又/虎踞山在州北五里)寶蓋山(在永/寕州)¶
(北一里州之主山又有黄源山在州西/北五十里亦名黄源嶺黄源水出此)都狼山(在/永)¶
(寕州東北五十里亦名都狼嶺險峻陡絶明/萬厯中巡道郭宗磐稍鑿平之下有大長泉)永福¶
　　　山(在永福縣南五里縣以此名山後/有白馬峯與縣治對亦曰蓮花峯)大溶山(在永/福縣)¶
<pb:KR2k0009_SBCK_172-57a>¶
(南三十里大溶水出此其東有安/樂山安樂水出此東入陽朔縣界)太和山(在永福/縣南六)¶
(十里舊理定縣後崖谷盤紆峯/巒幽峻太和江經其西南麓)金山(在永福縣西/南十里上鋭)¶
(下廣形如金字下滙三江六源之水蓄為重潭曰/金潭其後有螺山縈紆盤曲儼如螺狀又馬芒山)¶
(與金山夾江對/峙鎖縣水口)蘭麻山(在永福縣西南四十里寰/宇記理定縣有蘭麻山在)¶
(府城西南二百里其山自衡岳迤邐南亘到此過/入桺州象州山潤一百里高二十餘里明統志謂)¶
(之攔/蠻山)登雲山(在永福縣西十五里高數千丈重岡/層嶺雲霧常興其上又茅彚山在縣)¶
(西北十五/里亦高峻)鳳巢山(在永福縣北舊名華葢山隋有/雙鳳來巢宋建隆時復至因改)¶
(今/名)神山(在永福縣東北三十里亦名羅秀山/頂有池又靈壽山在縣東三&KR0114;里)靈秀¶
　　　山(在義寕縣東二里勢高峻又靑梅山/在縣東五里登高山在縣東南一里)靈鷲山(在/義)¶
(寕縣西南十五里峭拔高聳上有瀑/泉懸流而下又歐山在縣西五里)邊隘山(在義/寕縣)¶
<pb:KR2k0009_SBCK_172-57b>¶
(西二十里丹霞青壁/狀如列戟環拱縣治)智慧山(在義寕縣西北二十/里特立萬山中蜿蜒)¶
(秀麗智慧/江出此)丁嶺山(在義寕縣北七十里義江出此/又桐山在縣東北桐山里石濠)¶
(江出/此)完山(在全州東合江門外山形完整舊名鉢/盂明顧璘易今名為羅灌二水入湘處)¶
　　隆城山(在全州東一里有/古頺垣如城塹狀)黃華山(在全州東六十/里隋嘗地理志)¶
(零陵郡湘源有黄華/山舊志一名獵山)三華山(在全州南三里頂有/三峯形如筆葢湘江)¶
(繞出/其背)𠋣石山(在全州南六十/里建安水出此)涌泉山(在全州西南/八十里有泉)¶
(涌出/山上)湘山(在全州西二里馬端臨文獻通考全州/清湘有湘山舊志峯巒蓊鬰巖洞幽邃)¶
(絶頂有甲亭土人以為遊觀之所柳/宗元所謂西山也有法華玉華二泉)盤石山(在全/州西)¶
(三里中有玉髓泉山下即/螺江有宋郡守林岊記)玉屏山(在全州西十五/里自八十里山)¶
(蜿蜒綿亘而下至此蒼碧錯繡環列如屏其北三/里許有虎潛巖石壁峭拔半山上有洞門瀑水奔)¶
<pb:KR2k0009_SBCK_172-58a>¶
(注其内紆&KR0158;曲折復流爲潭者三相距各半里許/深不可測其北爲仙奕山平地特起一岡廣袤㝷)¶
(丈中横方石旁簇八小/峯四面拱峙如對奕狀)禮山(在全州西七十里高/聳數千仞横亘數十)¶
(里羅列如屏北障大/江其南爲丰玉巖)覆釡山(在全州西八十里一/名朝山峭險峻絶凌)¶
(逼霄漢有七十二峯其著者曰大小覆釜峯頂皆/有石如覆釜其巖曰聖水巖有石盤瀦之又東爲)¶
(寶𪔂/山)八十里山(在全州西八十里高峻峭拔險於/諸山又西北十里曰九十里山與)¶
(湖南寶慶府新寕縣/接界宜湘水出此)鍾石山(在全州西一百里鍾/樂水出此相近曰羅)¶
(氏山有泉/羅水出此)桺山(在全州北二里州之主山也有寸/月臺拔地七十丈岡巒&KR0158;複二江)¶
(東流舊名北山宋刺史桺開愛其泉石之勝築/室讀書於此亦名書堂山下有達泉一名應泉)文¶
　　　山(在全州北三十/里洮水出其下)旗山(在全州北五十里壁立萬/仞不可攀援東面稍低望)¶
(之如展旗然相近有鼓山亦高/數百丈上廣下鋭懸梯以登)飛山(在全州北七/十五里接湖)¶
<pb:KR2k0009_SBCK_172-58b>¶
(廣永州府/東安縣界)麒麟山(在灌陽縣東原名旗嶺又有/凉繖嶺在縣東二十五里)鍾¶
　　山(在灌陽縣東五十里與湖/廣道州接界鍾山水出此)梔子山(在灌陽縣東/南二十里峭)¶
(㧞秀/麗)三峯山(在灌陽縣南十五里亦名三/峯嶺又華山在縣西南七里)海山(在/灌)¶
(陽縣西南百里以四圍涵水/而名相近有風吹羅帶山)王樓山(在灌陽縣西/三里上有望)¶
(華巖巖與華山相對故名望華巖口臨江/相傳宗理宗時有道人王樓過此因名)橧山(在/灌)¶
(陽縣西四十里灌水/經其下今名俊山)臺山(在灌陽縣/西北五里)龍川山(在灌/陽縣)¶
(西北四十里/龍川水出此)峽山(在灌陽縣北十里夾峙江岸高/聳蔽日形似二峽故名又白面)¶
(山在縣北二十里連/珠山在縣北二十里)抱子山(在灌陽縣北五十里/山勢重疊如襁抱然)¶
(相近者曰/七星山)石子山(在灌陽縣東北五十里/峯巒聳㧞高出衆山)龍脊山¶
(在龍勝廳東八十里産龍/脊茶向辦土貢近年停止)大羅山(在龍勝廳東南/一百里綿亘百)¶
<pb:KR2k0009_SBCK_172-59a>¶
(數十里為/東南屏障)烏嶺(在臨桂縣東二十里極高峻有石/磴數千級盤回而上其頂有泉)¶
　　銅岡嶺(在臨桂縣東四十里高數百丈綿亘數十/里百丈嶺在縣東五十里險難登亦名雲)¶
(伏嶺又有驛嶺亦在縣東/五十里路通陽朔平樂)東嶺(在興安縣東十五/里地名錦水有二)¶
(峯如卓筆又永福縣東二里亦/有東嶺形如屏障下有甘泉)越城嶺(在興安縣/北三里水)¶
(經注湘灕之間陸地廣百餘步謂之始安嶠即越/城嶠也郡縣志越城嶠在全義縣北三里即五嶺)¶
(之最西嶺也寰宇記越城嶺一名始安嶺在興安/縣北三里舊志其地臨湘灕二水之源亦名臨源)¶
(嶺唐時以在全義縣又謂之全義嶺唐尤化二年/靜海帥劉士政以焉殷悉定嶺北地遣將戴可蟠)¶
(屯全義嶺/備之即此)東岡嶺(在永寕州東二十里東江出此/又總甫嶺在州東南接永福縣)¶
(界)三隘嶺(在永寕州北二十里崎嶇險仄嶺凡三/亦曰三阨嶺中道一線左逼高岡右臨)¶
(深澗又名落馬嶺明萬厯中郭/宗磐鑿為坦道建館於其上)觀風嶺(在義寕縣/東北一里)¶
<pb:KR2k0009_SBCK_172-59b>¶
　　湖水嶺(在全州東六十里下有寒潭不涸時漲時/消如潮信然又馬家嶺在州南五里下瞰)¶
(深潭宋時始鑿山為徑白水嶺在州南五十里有/泉漑田數百畝大茅嶺在州西北九十里下有江)¶
(流四合資/漑甚多)鎮南峯(在府城北明統志峯旁有石厓/唐大厯中刻平蠻頌宋秋青平)¶
(儂智高勒/碑於左)千秋峯(在靈川縣東北七里獨立危聳/亦名文筆峯下有峽通大江名)¶
(千秋/峽)雲翁峯(在陽朔縣南秀聳特立羣峯/環繞若子孫列侍故以翁名)翠眉峯¶
(在永寕州/北三里)湘水巖(在臨桂縣東三十里俗呼聖水/巖山腹地廣數十畝夜半潮上)¶
(日中潮下/畧不愆期)龍鳳巖(在興安縣東十五里巖内石乳/凝結如龍鳳彤一名梓林洞有)¶
(泉出巖中/漑田甚廣)鹽砂巖(在興安縣西六里有砂/與鹽相似桃花源出此)草聖巖¶
(在興安縣西十五里以唐時僧雲嶠居此善草書/而名巖之東有圖穴一名月山又西五里為白雲)¶
(峯特立渠江之/側粲如積雪)真仙巖(在靈川縣西南三里/石室穹窿容數十人)龍田¶
<pb:KR2k0009_SBCK_172-60a>¶
　　　巖(在靈川縣西三里中有石田/高低委曲産石米下有龍泉)靈巖(在靈川縣西/北三十里方)¶
(輿滕覽靈川縣有靈巖大江洞其腹濶數十丈遥/望山根横光如練迫視乃知巖在山底水上表裏)¶
(明澈而然巖口僅容小舟擊汰而入水深不可施/篙仰撑巖腹而行舊志亦名龍巖唐龍朔初山忽)¶
(晦暝六七日大雷雨龍升而霽山腹遂空/高三十丈下臨深淵水從西江來者滙焉)棋盤巖¶
(在陽朔縣東半里有三石洞舊名豹隱洞有石似/棋盤有棋子可奕下洞平坦有小竅通後洞别是)¶
(一/境)東明巖(在陽朔縣東十五里江/濱舊有棧道通平樂)繡山巖(在陽朔/縣南十)¶
(里一名獨秀巖分南北南巖曲折即廢新/林驛北巖面江即廢新林渡又名青在洞)廣福巖¶
(在陽朔縣南二十里石門天成其中虚朗疊石如/龕有羅漢像一名羅漢洞爲陽朔巖洞之冠唐曹)¶
(鄴有/詩)翠屏巖(在陽朔縣西四十里巖高而明石/門三五俯望若屏後立翠屏堡)冠¶
　　　巖(在陽朔縣北七十里江濱一名甘/巖水石窈曲中有甘泉溢流不竭)百壽巖(在永/寕州)¶
<pb:KR2k0009_SBCK_172-60b>¶
(東百步許舊名夫子巖宋令/史渭刻百壽字於巖今尚存)金竹巖(在永寕州東/南六里深窗)¶
(寛敞有水一浤兩洞口相通皆有石乳竒怪/萬狀相近有鐘鼓巖有石如鐘鼓叩之能響)銅堂¶
　　巖(在永寕州南六十里寛敞可容/數百人又南十里有石盆巖)雙瑞巖(在永寕/州南八)¶
(十里舊屬永福縣其形如獅巖在其口/深數十丈中有佛像皆石乳所凝結)穿巖(在永/寕州)¶
(西南三十里穿成複道如覆夏屋坦長數百步人/馬通行其中旁數步人有小巖梯而下之怪石参)¶
(差下有穿巖營又金&KR0107;巖在州西三里又/西二里有將軍巖束炬而入可半里許)華巖(在/義)¶
(寕縣西二十里一名/華巖洞有泉繞洞前)青田巖(在全州南三十里深/數十丈由小徑而入)¶
(中多怪石又波斯巖在州南四十里前後有龍潭/直通湋井獅子巖在州西四里即湘山支峯也龍)¶
(隱巖在州西十四里石燕岡一/名龍雲巖地産石燕遇雨則飛)礲巖(在全州北方/輿勝覽在清)¶
(湘縣北十五里虚明深窈有飛泉數百丈縈如飛/練舊志一名潄玉巖上有潄玉亭宋守黄伸建)¶
<pb:KR2k0009_SBCK_172-61a>¶
　　虎巖(在全州北五十里巖前高敞入内數十步寛/平如數間屋相近又有龍巖中空可容數千)¶
(人下臨深潭宼不能犯里人/昔避兵於此名為小桃源)通真巖(在灌陽縣南/二里/名靈)¶
(巖前後洞門敞朗約深十餘/丈廣二十餘步如大厦焉)九龍巖(在灌陽縣西/十五里中有)¶
(沙河流通别澗河中有石/藤凢九盤曲如龍故名)玉珠巖(在灌陽縣北十/五里中有白石)¶
(噴泉/如珠)花石巖(在灌陽縣北六十里唐/柳宗元嘗遊此有詩)虚秀洞(在臨/桂縣)¶
(西十里亦名靈秀巖方輿勝覽洞去府城差遠有/大石室左右有徑隧各數十百步穿透兩旁皆俯)¶
(臨曠/野)鳴玉洞(在興安縣南十里舊名梵/音洞外狹中廣下濱靈渠)乳洞(在興/安縣)¶
(西南十里方輿勝覽興安有乳洞洞凢有三上曰/飛霞中曰駐雲下曰噴雷明統志下洞泉流石壁)¶
(間田壟溝塍如鑿中洞有三石柱及石室石牀左/旋至上洞行八十步得平地有五色石横亘其上)¶
　　白龍洞(在陽朔縣西十五里中有小江江上石如/鱗甲亦名龍鱗洞相近又有乳洞中多乳)¶
<pb:KR2k0009_SBCK_172-61b>¶
(石下為/觀源溪)仙源洞(在灌陽縣西十里旁有大源塘人/西五里有龍巖洞中有石龍並石)¶
(磬擊之聲/可遠聞)打鼓洞(在灌陽縣西四十里有石擊之/如鼓聲/按水經注觀陽縣東)¶
(有裴巖其下有石鼓形如覆/船扣之清響遠徹疑即此)陽江(源岀靈川縣維/羅嶺流五十餘)¶
(里至城西受杉木蓮花諸塘水滙而為潭東出灕/山興灕水合寰宇記在臨桂縣直南二里源出靈)¶
(川縣界思磨山下東流百餘里漸勝舟楫經郊郭/之中東流合於桂江舊志又有蒙溪源出隱山六)¶
(洞唐李渤所鑿一名西湖後/多堙廢其餘流入於陽江)相思江(在臨桂縣南/五十里源出)¶
(卧石山流分為二一東流注灕江一南流合永福/縣白石水唐書地理志臨桂有相思埭長壽元年)¶
(築分相思水使東西流舊志相思埭名曰南渠今/為分水塘又浪石江在縣南遶江在縣西俱流入)¶
(相思/江)灕江(源出興安縣陽海山至漢潭與衆流滙/乃分湘灕二流南流為灕水由靈渠經)¶
(靈川縣東北會衆水南注府城遶城東北流又南/經陽朔縣東入平樂府界漢書地理志零陵有灘)¶
<pb:KR2k0009_SBCK_172-62a>¶
(水東南至廣信入鬱林水經灕水出陽海山注灕/水與湘水出一山而分源始安嶠水南流注之又)¶
(南與溈水合又南合彈丸溪又南逕始與縣東又/南右㑹洛溪又東南流入熙平縣逕羊瀨山又東)¶
(南逕雞瀨山又南逕熙平水口又西經平樂縣界/郡縣志桂江一名灕水經臨桂縣東去縣十步楊)¶
(僕平南越出零陵下灕水即謂此也宋柳開湘灕/二水説二水本一水也自陽海山西北流至縣東)¶
(五里分水嶺始分為南北二水蓋昔人以二水相/離故命之曰相曰離後人又加水云舊志灕水自)¶
(陽海山北流至興安縣為灕江經縣北為靈渠西/南入靈川縣合大融水一名中江亦曰靈江又南)¶
(經千秋峽風水相搏濤色如銀亦曰銀江又南合/金江甘棠江而入臨桂縣亦曰桂江自縣東北十)¶
(里遶流而南至灕山北麓合陽江又南合相思江/入陽朔縣復由平樂而逹蒼梧兩粤左右江水通)¶
(道/也)湘江(源出興安縣陽海山北流至靈渠分為湘/水東經全州合羅灌二水又東入湖南東)¶
(安縣界漢書地理志零陵陽海山湘水所出北至/&KR0789;入江水經注湘水出零陵始安縣陽海山即陽)¶
<pb:KR2k0009_SBCK_172-62b>¶
(朔山也湘灕同源分為二水南為灕水北則湘川/東北過零陵縣東越城嶠水注之又逕零陵縣南)¶
(又東北逕觀陽與觀水合又東北過洮陽縣東又/東北過泉陵縣西元和郡縣志湘水出全義縣東)¶
(南八十里陽朔山其初則觴為之舟至峒庭日月/若出入其中舊志謂之海陽江又名中江至分水)¶
(塘分流一自花橋/下全州曰湘江)大融江(在興安縣西五十里源/出全州西延司界亦曰)¶
(大溶江南流入縣界合六峒黄柏二江又南至靈/川縣界合灕水即古溈水也水經注溈水出西北)¶
(郡邵陵縣界東南流至零陵縣西南逕越城西建/安十六年交州刺史賴恭自廣信合兵出零陵越)¶
(城迎步隲即是地也溈水又東南流注於灕水舊/志又富江支分為川江流出大峒合大融江又六)¶
(峒江黄柏江源俱出全州界至六峒巡司與川江/合入大融江又小融江在縣西五十五里亦合於)¶
(大融/江)富河江(在永寕州南桐木鎮前源出鎮西二/里流逕鎮前行十里入地伏流十里)¶
(至柳州府/融縣始出)黃源江(在永寕州西北二十里源出黄/源山東南流至州城東曰東江)¶
<pb:KR2k0009_SBCK_172-63a>¶
(亦曰大江又東南流入永福縣界合白石水又大/長江在州東北五十里源出都狼嶺之大長泉又)¶
(里旺江在州東北源出里旺村俱南入大江又施/龍江在州北兩峯山巖水涌亦入大江又西江源)¶
(出沙牛隘東江源出/大晏嶺並注大江)西江(在永福縣半里源出永/寕州石山下西南流至)¶
(縣西北合銀洞江經鳳巢山西又南至縣西南合/白石水其水澄清任大江洪漲滙流不濁又銀峒)¶
(江在縣西十五里有二源一出石城隘一出茶山/並流至縣西北入西江又木皮江在縣北三十里)¶
(源出古底村/流入西江)白石江(在永福縣東北四十五里其/上流自臨桂縣之相思江分)¶
(灕水西至縣界之蘇橋驛受義寕縣之義江南流/經縣東亦名永福江又西南經太和山西麓名太)¶
(和江又西南入柳州府雒容縣界寰宇記白石水/東北自臨桂縣來經永福縣理東又西南入理定)¶
(縣界舊志龍溪水在縣西十五里環城南流入白/石水又金山水在縣西南十里源出金山丹竹江)¶
(在縣南八十里大融江在/縣南九十里俱入白石水)義江(在義寕縣北即古/洛谿水也水經注)¶
<pb:KR2k0009_SBCK_172-63b>¶
(洛谿水出永豐縣西北洛谿山東流逕其縣北又/東南逕始安縣而東注灕水舊志義江亦名珠江)¶
(在縣北七十里源出丁嶺山流經縣西中有義江/洲一名浮洲又南至永福縣蘇橋驛分為二派一)¶
(東入臨桂縣合相思水入灕/一南經永福縣東合白石水)灌江(在灌陽縣東自/恭城縣界流入)¶
(又北入全州合湘水即古觀水也水經注觀水出/臨賀郡之謝沐縣界西北逕觀陽縣西又西北流)¶
(注於湘川謂之觀口隋書地理志湘源有灌水元/知志灌水在灌陽縣西南一百二里舊志灌水由)¶
(縣西南百里牛江發源紆曲層折四十里皆暴瀑/出橧山至黄牛寨水流始平可容小舟又四十里)¶
(至縣折而東北經大龍三貴大埠等灘皆險灘也/又六十里過昭義入全州界經州南完山下湘灌)¶
(羅三水合流/謂之合江)彈丸水(在臨桂縣北十里亦曰彈丸/江水經注彈丸溪水出於彈)¶
(丸山山有涌泉奔流衝激山崖及溪中有石若彈/九故山水即名焉溪水東流注於灕水舊志又靈)¶
(劍江一名靈劍水源出堯山西/南流經彈丸山下入彈丸水)鳳源水(在興安縣/南三里源)¶
<pb:KR2k0009_SBCK_172-64a>¶
(出乳洞東合南渠入灕水又桃花源水亦在縣南/源出鹽沙巖東流合灕又零水在縣西南五十里)¶
(源出鬰金山/北流合灕)越城嶠水(在興安縣北水經注越城/嶠水南出越城之嶠北至)¶
(零陵縣下注湘水又嶠水/南流注灕謂之始安水)淦水(在靈川縣東十五/里源出香爐山之)¶
(麓流入灕江又路江在縣西十里發源陽/高山之南出密嶺流至縣東北合灕江)甘水(在/靈)¶
(川縣南亦曰甘棠江寰宇記甘水源出融州北界/潭峒涓流引派百餘里經靈川縣西南穿過大山)¶
(下縈&KR0158;五百餘步東流經/甘常驛南而東注灕水)朝夕塘水(在陽朔縣東/水經注熙平)¶
(縣南有朝夕塘水出東山西南塘水從山下注塘/一日再増再減盈縮以時未嘗愆期同於潮水因)¶
(名此潭為/朝夕塘)安樂水(在陽朔縣西南二里源出永福/縣安樂山又歸義水在縣西二)¶
(里源出古歸義縣東暉水在縣西北五里源出東/暉村西溪水在縣西一里源出雲源山俱流入灕)¶
　　　清白塘水(在陽朔縣西北翠屏山西麓兩湫相去/尺許清白自分遇春漲混為一而水色)¶
<pb:KR2k0009_SBCK_172-64b>¶
(自/别)熙平水(在陽朔縣東北三十里水經注熙平水/源出熙平縣東龍山西南流逕其縣南)¶
(又西注灕水舊志源出寶峯山有二派一西南流/入灕曰熙平水亦曰興平水寰宇記謂之永樂水)¶
(一東北流出道/州曰零陵水)常安水(在永寕州南元和志常安/水東去慕化縣七步寰宇)¶
(記源出慕化縣西南二十九里須離山東北流逕/縣南又經縣東屈而東南流經永福縣西又南注)¶
(白石水/按常安水無考今有洞源江在州南二/十里源出洞源村山中東流合黄源江又大巖江)¶
(源出鳳凰山南大巖行數千里至舊縣村入大江/又&KR0158;龍江在州南舊縣村合三江之流至州東城)¶
(下爲大江疑/即常安水)常平水(在永福縣東三十里源出縣/東異魚塘西流入白石水又)¶
(銅鼓瀨水在縣東六十里源出/陽朔龍隱巖西流合常平水)智慧水(在義寕縣/西北二十)¶
(里源出智慧山北流而南入義江又桑江在縣北/八十里西北合智慧水石濠江在縣東南又塔背)¶
(江在縣東南俱入義江又山東江在/縣西南源出靈鷲山南入永福江)羅水(在全州/西源出)¶
<pb:KR2k0009_SBCK_172-65a>¶
(羅氏山東流逕州南合灌水入湘又建安水在州/西南源出𠋣石山鍾樂水源出鍾樂山俱流入湘)¶
　　宜湘水(在全州西北九十里源出九十里/山滙羣山之水東流三十里入湘)洮水(在/全)¶
(州北五十里水經注洮水出洮陽縣西南大山東/北逕其縣南又東流注於湘水隋書地理志湘源)¶
(有洮水方輿勝覽洮水/源出文山南流入湘)鍾山水(在灌陽縣東五十/里又小河源水在)¶
(縣東北五十里皆自湖廣道州界流入灌江又呉/川在縣南黑石源水在縣西南十里市溪水在縣)¶
(西南十七里安樂源水在縣西南二十里大漠源/水在縣西南六十里飛口水在縣東北皆自湖廣)¶
(永明縣流入/下流入灌江)龍川水(在灌陽縣西北五十里又鹽/川水在縣西北六十里皆自)¶
(興安縣界/流入灌江)峽水(在灌陽縣東北五十里源出縣北/七星抱子諸山東南流經峽山故)¶
(名下流入灌江又小富水在縣北六十里/源出旗嶺山東流經昭義關西南入灌江)馬溪(在/臨)¶
(桂縣東四十里源出羣山東流入灕/又臨溪在縣東南五十里南流入灕)南溪(在臨桂/縣南寰)¶
<pb:KR2k0009_SBCK_172-65b>¶
(宇記南溪水東注桂江泝流五里合陽江直抵隱/山縈帶二十餘里通舟楫於二江之上下舊志灕)¶
(江南流至鬬雞山南溪水自西南來入焉又西有/曲斗潭在白龍洞西回旋數曲東流合於南溪)¶
　　白竹湖(在臨桂縣西南三十里/廣百餘畝冬夏不涸)靈渠(在興安縣西/十里秦史禄)¶
(所鑿以引灕水寰宇記秦史禄自零陵鑿渠至桂/林漢歸義侯趙嚴為戈船將軍出零陵下灕水即)¶
(此至後漢伏波將軍馬援開湘水為渠六十里穿/度城中今城南流者是因秦舊瀆耳至唐寶厯中)¶
(渠道崩壞觀察使李渤疊石造渠如鏵觜劈分二/水每水置石斗門一使制之任人開閉開灕水則)¶
(全入桂江擁桂江則盡歸湘水又于湘水鑿分水/渠三十五步以便舟行灕水經縣郭中流宋史溝)¶
(洫志靈渠或謂之秦鑿渠唐刺史魚孟威以石為/鏵隄亘四十里植大木為斗門通舟楫然乘水漲)¶
(乃可行宋嘉祐四年提刑李師中積薪焚其石募/工鑿之廢斗門而舟以通舊志明洪武末遣御史)¶
(嚴震直修復渠道撤去魚鱗石增高石埭過水泛/奔趨北渠而南渠淺澁永樂二年改作如舊置水)¶
<pb:KR2k0009_SBCK_172-66a>¶
(患始息今縣東有函十渠水經此每遇霖潦往往/齧隄為患因置石函以洩之灌田數千畝有司以)¶
(時修/治)皇潭(在臨桂縣東北本名舜潭寰宇記臨桂/縣虞山下有潭號曰皇潭言舜南巡逰)¶
(此因/名)餌潭(在興安縣東十五里一名餌江石壁上/有犀牛蹟&KR0010;旱驅水牛百數下潭攪之)¶
(投朱書石符/雨澤立&KR0063;)渼潭(在興安縣南鏵觜之上陽海山/水與衆流滙而為潭湘灕之源)¶
(始/此)龍潭(在陽朔縣東南五十步雙月橋旁濶四十/餘丈極深出海魚或云有竅通海時或潮)¶
(溢)犀潭(在陽朔縣西三十里龍躋松江二/水合處有石穴相傳有犀藏焉)鈷鉧潭¶
(在全州西七里又有雷潭在州西湘山之濱范成/大&KR0406;鸞錄鈷鉧熨斗也潭形似之/按柳宗元鈷)¶
(鉧潭記在永州舊/志以此潭當之誤)白石湫(在靈川縣南三十里唐/李商隱桂林詩龍移白)¶
(石湫即此亦曰/白石潭白石漈)白鶴池(在永福/縣治西)飛泉(在陽朔縣北/十二里從山)¶
(腰涌出有石數百級/飛注而下如瀉銀河)水頭泉(在永寕州西三十里/從山下石穴流出其)¶
<pb:KR2k0009_SBCK_172-66b>¶
(口大如甕聲如雷迅疾/不可遏溉田數百畝)訾家洲(在臨桂縣東南江/中先是訾家所居)¶
(因以名之雖巨浸不能没自古以為浮洲/唐元和中裴行立建亭洲上柳宗元有記)雙女井¶
(在興安縣南七里泉源/不竭流出南渠入灕水)廖家井(在興安縣南明統/志其水清濁中分)¶
(抱朴子云廖扶家丹井一族數/百口飲之多壽有至百&KR0882;者)湋井(在全州西六/十里明統志)¶
(井有石臺中起泉/竇通波斯巖龍潭)¶
　︹古蹟︺始安故城(今府治漢置唐改名臨桂舊唐書地/理志桂州所治江源多桂不生雜木)¶
(故秦時立為桂林郡元和志本漢始安縣至德二/載改為臨桂城邑考桂林子城唐初李靖築外城)¶
(唐大中間蔡襲築又有夾城在外城之北唐光啟/中都督陳環築皆久圯今城宋皇祐中平儂智高)¶
(經畧使余靖増築王安石有桂州新城記亦謂之/外城/按秦桂林郡在今鬱林舊唐書以臨桂當)¶
(之誤又始安更名臨桂在貞觀八/年元和郡縣志作至德二載亦誤)全義故城(在興/安縣)¶
<pb:KR2k0009_SBCK_172-67a>¶
(東二里今土人猶稱為全義坊/唐柳宗元有全義縣北城記)臨源故城(在興安/縣西唐)¶
(初置元和郡縣志全義縣南至桂州一百五十里/本漢始安縣地武徳四年分置臨源縣大厯三年)¶
(改為全義縣寰宇記時土將萬重光誘臨桂等九/縣搆逆唯臨源獨守誠節故改為全義宋太平興)¶
(國二年改為興安縣明統志臨源城/在興安縣南鄉廖仙井旁遺址尚存)靈川故城(在/今)¶
(靈川縣東南五里元和志靈川縣西南至桂州六/十里龍朔二年分始安縣置東臨桂江縣在桂州)¶
(東北五十二里舊志唐故縣在今縣西南吕山之/東後又遷象峯下宋紹定四年縣令鄭延年始移)¶
(今/所)陽朔故城(在今陽朔縣西十五里元和志陽朔/縣北至桂州一百四十里本漢始安)¶
(縣地隋開皇十年分置取陽朔山為名寰宇記在/灕水東二十里永樂水西/按今縣在灕水西疑)¶
(自南宋後移治也又有古樂州城在縣南二/十星相傳唐初樂州置此後始移於平樂)理定¶
　　　故城(在永福縣西南隋置興安縣唐改為理定明/省寰宇記理定縣在桂州西南三百里本漢)¶
<pb:KR2k0009_SBCK_172-67b>¶
(始安縣地隋仁壽初分置興安縣式德二載改為/理定縣舊志理定故城在永福西南四十里宋遷)¶
(治上清音驛在今縣西北元遷治上横塘驛在今/縣西南六十里明正統五年廢縣為堡嘉蜻二十)¶
(二年縣令林天榮重/築甎城設兵防守)永福故城(今縣治元和志永/福縣東北至桂州)¶
(一百里武徳四年折始安縣之永福鄉置因以為/名寰宇記隋開皇十一年割永福鄉於廢龍口戍)¶
(置/按新唐書地理志桂州永福縣武德四年折/始安置元和志同隋志始安郡無永福縣寰宇記)¶
(云隋開皇十一/年置未知何據)洮陽故城(在全州北漢置屬零陵/郡隋開皇中廢水經注)¶
(洮水出洮陽縣西南漢元朔五年封長沙定王子/為侯國州志洮陽故城在州北三十五里地名改)¶
(州/灘)零陵故城(在全州北漢置零陵縣為零陵郡治/後漢移郡治泉陵以縣屬之以對零)¶
(陵郡而言亦謂之小零陵隋平陳廢小零陵入湘/源舊唐志云零陵故城在湘源縣南七十八里州)¶
(志云全州北三十里曰梅潭有/舊城址濠塹尚存俗稱改州)灌陽故城(在今灌/陽縣西)¶
<pb:KR2k0009_SBCK_172-68a>¶
(三國呉置曰觀陽後爲灌陽隋廢入湘源唐復置/水經注觀水北逕觀陽縣西縣蓋即水爲名也元)¶
(和志灌陽縣北至永州三百六十里本漢零陵縣/地隋大業末蕭銑析湘源縣置唐武德七年廢上)¶
(元二年吕諲奏置縣志舊治在今縣西二十里雀/兒山前隋初建縣於此後遷今治/按漢晉宋齊)¶
(地志俱云觀陽隋志始有灌陽之名而云縣有觀/水元和志灌陽縣有灌水縣志舂陵有漢灌陽長)¶
(熊君碑是後漢稱灌陽/蓋觀灌音同古通用也)古田舊城(在永寕州南唐/置古縣屬桂州)¶
(明初改爲古田寰宇記古縣場在桂州西南一百/五十里唐乾寕三年分慕化縣三里一鄉爲場舊)¶
(志明宏治五年猺酋覃萬賢等陷古田分立八寨/永福邊山靈川七都百餘里間皆其巢穴隆慶五)¶
(年撫臣殷正茂討平之因奏請改縣置州曰永寕/兼置桐木富禄常安土巡檢改驛傳僉事爲古田)¶
(兵備副使置古田守禦千户所設分守叅將守備/各一員與兵備駐州城彈壓州志古田故城在今)¶
(州南三十里明初移於今州南八里成化/十八年又移今治其古田守禦所今裁)福禄廢¶
<pb:KR2k0009_SBCK_172-68b>¶
　　縣(在臨桂縣治東唐書地理志臨桂武/德四年置福禄縣貞觀八年省入)歸義廢縣¶
(唐書地理志陽朔武德四年置歸義縣貞觀元年/省入舊志在陽朔縣西十五里寨山下今曰舊縣)¶
(村相近又有壩州城鄉/民農𨻶常教閲其中)熙平廢縣(在陽朔縣東北/晉書地理志始)¶
(安郡熙平宋書州郡志三國呉立曰尚安晉武改/名水經注縣本始安之扶鄉孫皓割以為縣蕭齊)¶
(後廢舊志有興平墟在縣東北/四十里以熙興聲相近而訛也)宣風廢縣(在永福/縣南唐)¶
(書地理志武徳四年置宣風/縣貞觀十二年省八理定)清湘廢縣(今全州治/隋書地理)¶
(志零陵郡湘源縣平陳廢洮陽灌陽小零陵三縣/置元和志湘源縣東北至永州一百三十里本漢)¶
(洮陽縣地隋改置唐屬永州五代史職方考全州/楚王馬希範置以潭州之湘川縣為清湘縣又割)¶
(灌陽縣為屬而治清湘舊志湘源故城在全州城/西七里周顯德三年遷今州城内而故城遂廢明)¶
(初省縣入州/按湘源/五代史作湘川疑誤)慕化舊縣(在永寕州南元/和志慕化縣東)¶
<pb:KR2k0009_SBCK_172-69a>¶
(北至桂州二百二十里武德四年析始安縣置寰/宇記本漢潭中縣地音太康元年分吳所置武豐)¶
(縣於此置常安縣蕭齊又於縣置常安戍梁改置/梁化縣隋改曰純化唐永貞元年改曰慕化以避)¶
(憲宗廟諱宋史地理志臨桂嘉祐六年廢慕/化縣入焉舊志今有常安鎮猶以故縣為名)廣明¶
　　　舊縣(在義寕縣東北唐末湖南馬氏奏置屬桂州/晉開運三年改屬漙州南漢因之宋初廢今)¶
(有古/城墟)漢城(在臨桂縣東北舊志相傅漢/軍伐南越時築遺址尚存)故越城(在/興)¶
(安縣越城嶺西南元和志在全義縣西南五十里/漢高后時遣周竈撃南越趙陀踞險為城竈不能)¶
(踰嶺/即此)秦城(在興安縣西南四十里桂海虞衡志云/秦城相傳秦戍五嶺時築在湘水之南)¶
(融灕二水間遺址尚存石甃無恙北近嚴關羣山/環之鳥道不可方軌唐光化初馬殷引兵取桂州)¶
(靜海帥劉士政遣將/王建武屯秦城即此)桂林故衞(在府城内明洪武/八年建左衞十二)¶
(年改為中䘙又有桂林右䘙與左䘙同建又廣西/䕶䘙亦在府城内洪武五年為靖江王府置今俱)¶
<pb:KR2k0009_SBCK_172-69b>¶
(廢)歸義場(今義寕縣治寰宇記晉天福八年析靈/川縣歸義鄉爲場㝷升爲義寕縣屬桂)¶
(州東去州八十里宋史地理/志靜江府義寕馬氏奏置)萬夀殿(在臨桂縣東/北獨秀山南)¶
(元時以順帝潛邸建明洪武五年封/從孫守謙爲靖江王改建府第於此)平易堂(在府/治又)¶
(有正夏堂宋/范成大建)八桂堂(在臨桂縣北宋紹聖中知桂/州程節治圃築堂有熙春臺)¶
(流桂泉知魚閣諸勝李彦弼爲/記/按明統志作范成大建誤)四友堂(在灌陽縣/治西隅宋)¶
(淳祐中縣令黄子/成建江萬里有記)無倦齋(在府治東宋/張栻有記)明遠樓(在/府)¶
(治元建虞/集作記)逍遥樓(在府城東隅寰宇記在桂州城/東角上軒楹重疊俯視山川舊)¶
(志宋崇寕間改爲湘/南樓李彦弼有記)楚南偉觀樓(在全州治圃中/一名高秋樓宋)¶
(守陳峴/建並記)湘春樓(在全州城大南門又名/鎮湘樓宋呉泰有記)淪漪閣(在/府)¶
(治南宋陶/弼有詩)棠陰閣(在府城上宋張孝祥有記又/泛渌閣在府治掲諦塘旁)青¶
<pb:KR2k0009_SBCK_172-70a>¶
　　　蘿閣(在臨桂縣南雉山/寺宋孫覿有詩)捲烟閣(在全州西二里曹/學佺名勝志閣在)¶
(盤石山椒取宋柳開/詩疎箔捲烟霧句也)超然亭(在府城西唐折彦/質宋孫覿俱有詩)碧¶
　　　潯亭(在府城東北隅唐大中/初韋瓘建曾鄴有詩)南薫亭(在府城北宋/守張栻建)¶
　　　拱極亭(在府東門外疊綵/巖北元郭思誠建)碧虚亭(在臨桂縣東七/星山宋范成大)¶
(碧虚亭銘序云唐鄭冠&KR0056;過日華月華君于棲霞/洞與之&KR0327;不能成聲傾壺飲之僅得滴&KR0377;獨記其)¶
(贈詩三篇出門見采樵者問曰洞中樂乎跬步亦/失所在今小築其處以識之其詩有碧虚之句即)¶
(以為/亭額)依緑亭(在全州治圃中宋守陳峴有詩内有/環秀堂又濯纓亭在州西又合江亭)¶
(在完山上明/州守顧璘建)碧梧臺(在全州西宋/林岊建有記)登春臺(在全州/柳山側)¶
(上有熙熙亭/宋林岊建)顔延之宅(在臨桂縣獨秀山下有讀/書亭又有五詠堂在獨秀)¶
(山前以延之有五君詠故名宋守/孫覽有記宅後為興福寺今廢)宋之問宅(在臨/桂縣)¶
<pb:KR2k0009_SBCK_172-70b>¶
(南二里即元山觀也宋柳/開有記復改爲真仙觀)曹鄴宅(有二一在臨桂/縣西阜財坊唐)¶
(大中間觀察使令狐綯以鄴登第改爲遷鶯坊一/在陽朔縣東北龍頭山下有讀書堂後建爲書院)¶
(尋廢爲慈光寺元延祐七年於寺建/文㑹堂明成化中撤寺復建㝷廢)唐承裕宅(在/興)¶
(安縣北二十里五代時承裕避地於此後仕宋/有璽書亭藏藝祖所賜書淳熙間張栻爲記)王¶
　　世則宅(在永福縣北/鳳巢山之陽)榕樹門(即古南門在府學前/相傳唐時築門上植)¶
(榕一株&KR0010;久根跨門外盤錯至地若天成焉/元至正間忽悴守臣祭之復茂至今猶存)忠義¶
　　門(在永福縣西毛峒里/宋時旌表李珙立)¶
　︹關隘︺東關(在臨桂縣東江門外又南關在縣南馬神/廟前北關在縣北拱極樓前中關在縣西)¶
(南文昌門外皆近郊之捍䘙乂/河泊關在縣東南河泊所之東)嚴關(在興安縣西/南十七里兩)¶
(山對峙中爲通道勢極險隘其南二十里即秦城/爲楚粤之咽喉設兵戍守又小嚴關距嚴關二里)¶
<pb:KR2k0009_SBCK_172-71a>¶
(與嚴關相犄角/亦守險之要地)下營關(在興安縣/西五里)榕樹關(在陽朔/縣西門)¶
(外)石櫃關(在陽朔縣西一里許一名老西關明洪/武三十年建後廢崇禎時重建於屏風)¶
(山龍躍巖名曰新城駐兵防守又山/南關在縣城南東桃關在縣城北)楊梅關(在義/寕縣)¶
(東十五里接臨桂縣界山勢崎/嶇中通一路為義寕縣之門户)黄沙關(在全州東/北七十五)¶
(里道出湖南永州府關前有渡又砦墟關在/州西北三十里道出湖南寶慶府下有渡)昭義¶
　　關(在灌陽縣北六十里舊嘗置昭義/驛於此又縣北八里亦有石櫃關)金竹隘(在陽/朔縣)¶
(西北天鵞都利二山之間明嘉靖初建關門於此/琵琶隘鷄洞嶺隘杜元山隘皆在縣南長滿隘在)¶
(縣西南又荆柴隘古墎隘欄木/橋隘及古隘古竈隘皆在縣西)廖家隘(在陽朔縣/東北天鵞)¶
(龍頭二山之間/一名廖家)黄峯隘(在義寕縣東三里接靈/川界明末汛守今廢)六¶
　　塘墟巡司(在臨桂縣南七十里/本朝乾隆三/十一年設又蘆田市在縣西五十里)蘇¶
<pb:KR2k0009_SBCK_172-71b>¶
　　橋巡司(在臨桂縣西六十五里/本朝乾隆十七年設)社水巡司(在興安/縣西北)¶
(一百里向駐六峒/本/朝乾隆六年移駐社水)喇峒巡司(在永寕州南一/百二十里/本)¶
(朝雍正/七年設)崇順里巡司(在灌陽縣西南八十里本名/吉安砦宋置吉安巡司明洪)¶
(武中改名/本朝因之)龍勝巡司(在龍勝廳治/本朝乾隆/六年裁桑江司改設屬龍)¶
(勝通/判)廣南巡司(在龍勝廰西六十里/本朝乾/隆三十一年設屬龍勝通判)山¶
　　&KR0037;巡司(在全州南六十里明正徳二年置驛/本朝康熙二十五年改為巡司)山角¶
　　巡司(在全州北五十里明洪武四年置驛/本朝康熙二十五年改為巡司)峽口鎮¶
(在臨桂縣東九域志臨桂有峽/口永安仙保浪石慕化五鎮)永安鎮(在靈川縣/東四都靈)¶
(村有土城鄉/民築以禦蠻)白石鎮(在靈川縣南三十里白石潭/上又千秋峽在縣東北五里)¶
(銀江/濱)塘下鎮(在靈川縣西南九域志靈川縣有塘/下鎮縣志塘下墟在縣西南三十里)¶
<pb:KR2k0009_SBCK_172-72a>¶
　　常安鎮(在永寕州南一百二十里東連永福西接/雒容獞猺出没之所咽喉要地又桐木鎮)¶
(在州南五十里富禄鎮在州西南七十里接融縣/界山高嶺峻並屬險要舊俱設土巡檢明萬厯二)¶
(十二/年裁)蘭麻鎮(在永福縣西南四十里又/銅鼓市在縣東北四十里)建安鎮(在/全)¶
(州西南六十里明洪武二十年置建安/驛三十年又置巡司萬厯九年並裁)西延鎮(在/全)¶
(州西一百里元至正中置巡司㝷廢明洪武六年/復置即故延峒地今裁其地多猺宋有延峒蠻粟)¶
(氏聚族居此為柳開所降/本朝雍正八年移州同駐此)宜湘鎮(在全州北七/十里今有宜)¶
(香市九域志清湘縣有杳烟/麻田西延建安宜湘五鎮)柳浦鎮(在全州東北/七十里明洪)¶
(武元年置柳浦驛三十年/又置巡司萬厯九年並裁)城田鎮(在灌陽縣西南/八十里又經田)¶
(鎮在縣東/南七十里)𠋣雲營(在永福縣北鳳巢山上明嘉靖/九年縣令胡觀疊石為城以為)¶
(北城䕶/䘙今廢)大墟(在臨桂縣東南三十里/本/朝嘉慶十三年移同知駐此)都樂墟¶
<pb:KR2k0009_SBCK_172-72b>¶
(在陽朔/縣南)大河墟(在永寕州東南六十里/本朝康/熙十年新設又平頭墟在州南常)¶
(安鎮西接雒容縣土産/饒沃負販大率由此)白竹砦(在陽朔縣西二十/五里舊有巡司明)¶
(嘉靖/間栽)長烏砦(在全州東北六十里宋/時置砦今有長烏村)伏荔市(在陽/朔縣)¶
(東南十五里其南爲伏荔渡舊/有廵司/本朝乾隆八年裁)大橋堡(在靈川縣/西南七十)¶
(五里接義寕縣界又藍田堡在縣西北八/十里接興安義寕二縣界舊皆有兵汛守)金寶頂¶
　　堡(在陽朔縣西四十里舊志縣境猺獞出没有莊/頭鬼仔諸巢逼近府江明隆慶五年設金寳大)¶
(水田二堡戍守萬厯初賊廖金濫等作亂撫臣郭/應聘討平之置戍於金寶頂遇龍翠屏繖山諸堡)¶
(本朝康熙八年設遊/擊一員駐防各隘口)鳳凰堡(在永寕州東南三/十里&KR0235;凰山四面)¶
(皆山極爲險峻明宏治中韋/銀豹據此爲巢今有兵防守)蓮塘堡(在永寕州西/二十里路通)¶
(懷遠縣其地險/要有兵防守)海灣堡(在永福縣西二十里接永/寕州界又有永福堡在縣)¶
<pb:KR2k0009_SBCK_172-73a>¶
(西有兵/戍守)鵞橋堡(在義寕縣南十/二里有兵汛守)貝子堡(在義寕縣/西北桑江)¶
(口北西屬縣境東屬靈川並通興安及湖南城步/綏寕等地摇獞雜居二十餘村/本朝康熙五十)¶
(六年設兵分守桑江皮水石門諸要石門堡在縣/東有石如門限又透江堡在縣西南塘頭堡在縣)¶
(北塘頭村今移老廟隘口/龍巖堡在縣東北桐山)東江驛(在臨桂縣東北/舊志望秦驛宋)¶
(改爲桂城驛明初移今所曰東江驛北至靈川縣/大龍驛五十里西南至永福縣三里驛一百里南)¶
(至陽朔縣古祚驛一百二十里有馬站/本朝雍/正七年增設省城蘇橋二站舊有驛丞雍正十年)¶
(裁)白雲驛(在興安縣東北西至靈川縣大龍驛八/十里東至全州城南驛一百二十八里)¶
　　　大龍驛(在靈川縣東北南至臨桂縣東江驛五十/里東北至興安縣白雲驛八十里舊有驛)¶
(丞/本朝順/冶十六年裁)古祚驛(在陽朔縣北龍頭山下北至/臨桂縣東江驛一百二十里)¶
(東至平樂府平樂/縣照潭驛一百里)三里驛(在永福縣治東東至臨/桂縣東江驛一百里西)¶
<pb:KR2k0009_SBCK_172-73b>¶
(至柳州府雒容縣一百八十里/又有横塘驛為西北柳州之道)城南驛(在全州北/西至興安)¶
(縣白雲驛一百二十八里東/至湖南零陵縣一百四十里)¶
<pb:KR2k0009_SBCK_172-74a>¶
¶
　　　　　　　　　　　　　　　　　　　　　　　　　　　　纂　修　官(臣李紹昉恭/臣蔣立鏞恭/纂/纂)¶
　　　　　　　　　　　　　　　　　　　　　　　　　　　　提調官前總纂臣鄭紹謙恭覆輯¶
　　　　　　　　　　　　　　　　　　　　　　　　　　　　校　對　官(臣)劉　咸恭　校¶
<pb:KR2k0009_SBCK_172-74b>¶
