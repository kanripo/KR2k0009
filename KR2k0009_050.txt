# -*- mode: mandoku-view; -*-
#+TITLE: 大淸一統志
#+DATE: 2015-09-12 00:15:00.334389
#+PROPERTY: ID KR2k0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 50
#+PROPERTY: FILE SB06n0597-2272嘉慶重修一統志-第二千二百七十二册.
<pb:KR2k0009_SBCK_050-1a>¶
大清一統志¶
　汾州府(在山西省治西南二百二十里東西距四百/三十里南北距一百里東至太原府祁縣界)¶
(一百四十里西至陜西綏德州呉堡縣界二百九/十里南至霍州靈石縣界六十里北至太原府文)¶
(水縣界四十里東南至沁州界二百六十里西南/至隰州界二百七十里東北至祁縣界一百二十)¶
(里西北至陜西榆林府葭州界三百九十/里自府治至/京師一千三百八十里)¶
︹分野︺天文觜參分野實沈之次¶
︹建置沿革︺禹貢冀州之域周并州地春秋屬晉戰國¶
　　屬趙秦屬太原郡漢為太原郡地三國魏黃初二¶
　　年置西河郡(漢武帝元朔四年置西河郡治富昌/縣在今廢勝州界後漢永和五年移)¶
(西河郡治離石縣獻帝末廢曹魏/始於漢兹氏縣置西河郡即今治)晉曰西河國永¶
<pb:KR2k0009_SBCK_050-1b>¶
　　　興後廢後魏太和八年復置西河郡屬汾州孝昌¶
　　　中移汾州來治(魏書地形志汾州治蒲/子城孝昌中移治西河)北齊改曰¶
　　　南朔州後周改曰介州隋開皇初郡廢大業初復¶
　　　曰西河郡唐武德元年改曰浩州三年復曰汾州¶
　　　天寶初復為西河郡乾元初復曰汾州屬河東道¶
　　　五代末屬北漢(明統志周顯德初得汾州/置寕化軍尋復入北漢)宋曰汾¶
　　　州西河郡隸河東路金天㑹六年置汾陽軍節度¶
　　　屬河東北路元初立汾州元帥府至元二年復曰¶
　　　汾州屬冀寕路明初曰汾州直隸山西布政使司¶
　　　萬厯二十三年升為汾州府¶
<pb:KR2k0009_SBCK_050-2a>¶
　本朝因之屬山西省領州一縣七¶
　　汾陽縣(附郭東西距九十里南北距六十里東至/平遥縣界三十里西至永寕州界六十里)¶
(南至孝義縣界二十里北至太原府文水縣界四/十里東南至介休縣界四十里西南至寕鄉縣界)¶
(五十里東北至文水縣界七十里西北至永寕州/界一百二十里漢置兹氏縣屬太原郡後漢因之)¶
(三國魏於此置西河郡晉改縣曰隰城爲西河國/治後魏太延中改縣曰什星軍太和八年復曰隰)¶
(城仍爲西河郡治孝昌中兼爲汾州治北齊爲南/朔州治後周爲介州治隋仍爲西河郡治唐復爲)¶
(汾州治上元元年改縣曰西河五代宋金元皆因/之明洪武初省縣入州萬厯二十三年復置汾陽)¶
(縣爲汾州府治/本朝因之)孝義縣(在府南少東三十五里東/西距一百九十里南北距)¶
(四十里東至平遥縣界三十里西至石樓縣界一/百六十里南至霍州靈石縣界二十五里北至汾)¶
(陽縣界十五里東南至介休縣界二十里西南至/靈石縣界七十里東北至汾陽縣界二十里西北)¶
<pb:KR2k0009_SBCK_050-2b>¶
(至寕鄉縣界一百里漢兹氏縣地三國魏移置中/陽縣屬西河郡晉初因之永嘉後省入隰城後魏)¶
(太和十七年分置永安縣仍屬西河郡永安中又/置顯州及建平等四郡北齊後周時州郡皆廢隋)¶
(仍曰永安縣屬西河郡唐屬汾州貞觀元年改曰/孝義五代因之宋太平興國元年改曰中陽後復)¶
(為孝義熙寕五年省入介休元祐元年復置/屬汾州金元因之明屬汾州府/本朝因之)平遥¶
　　　縣(在府東八十里東西距一百五里南北距九十/里東至太原府祁縣界六十里西至汾陽縣界)¶
(四十五里南至沁州沁源縣界六十五里北至太/原府文水縣界二十五里東南至沁州武鄉縣界)¶
(六十里西南至介休縣界三十里東北至祁縣界/二十五里西北至文水縣界二十五里漢置京陵)¶
(縣屬太原郡後漢及晉因之後魏徙平陶縣於此/改曰平遥仍屬太原郡隋屬西河郡唐武德元年)¶
(屬介州貞觀元年屬汾州五代宋金因之元初屬/太原府至元二年還屬汾州明屬汾州府/本朝)¶
(因/之)介休縣(在府東南七十里東西距八十里南北/距八十里東至平遥縣界五十五里西)¶
<pb:KR2k0009_SBCK_050-3a>¶
(至霍州靈石縣界二十五里南至靈石縣界五十/里北至孝義縣界三十里東南至沁州沁源縣界)¶
(六十里西南至靈石縣界二十五里東北至平遥/縣界三十里西北至孝義縣界二十里漢置界休)¶
(縣屬太原郡後漢因之晉曰介体改屬西河國後/省後魏太和八年復置仍屬西河郡孝昌中僑置)¶
(定陽郡東魏兼置平昌縣後周改郡曰介休省介/休縣入平昌隋開皇初郡廢十八年又改平昌曰)¶
(介休屬西河郡義寕元年復於縣置介休郡唐武/德元年改曰介州貞觀元年州廢屬汾州五代宋)¶
(金因之元初屬太原府至元二年還/屬汾州明屬汾州府/本朝因之)石樓縣(在府/西少)¶
(南二百五十里東西距一百七十里南北距八十/里東至隰州界八十里西至陜西綏德州清澗縣)¶
(界九十里南至隰州界三十里北至寕鄉縣界五/十里東南至隰州界五十五里西南至隰州永和)¶
(縣界四十里東北至寕鄉縣界一百二十里西北/至綏德州界一百十里漢置土軍縣屬西河郡後)¶
(漢省後魏太平眞君九年置嶺西縣兼置吐京郡/太和二十一年改縣曰吐京隋開皇初郡廢屬隰)¶
<pb:KR2k0009_SBCK_050-3b>¶
(州十八年改曰石樓大業初屬龍泉郡唐武德二/年於縣置西德州貞觀元年州廢屬東和州二年)¶
(屬隰州五代宋金元明初皆因之萬/厯四十年改屬汾州府/本朝因之)臨縣(在府西/北三百)¶
(二十里東西距一百五十里南北距一百六十里/東至永寕州界七十里西至陜西榆林府葭州界)¶
(八十里南至永寕州界九十里北至太原府興縣/界七十里東南至永寕州界七十里西南至陜西)¶
(呉堡縣界一百里東北至忻州靜樂縣界一百三/十里西北至興縣界一百四十里漢離石縣地後)¶
(周大象元年置烏突縣及烏突郡隋開皇元年改/郡縣俱曰太和三年郡廢屬離石郡唐武德三年)¶
(置北和州尋改縣曰臨泉貞觀三年州廢屬石州/五代因之宋元符二年改屬晉寕軍金還屬石州)¶
(又改縣曰臨水元中統二年仍曰臨泉屬太原府/至元三年升為臨州明初降為臨縣屬太原府萬)¶
(厯二十三年改屬汾/州府/本朝因之)永寕州(在府西北一百七十/里東西距二百六十)¶
(里南北距一百六十里東至太原府文水縣界一/百四十里西至陜西呉堡縣界一百二十里南至)¶
<pb:KR2k0009_SBCK_050-4a>¶
(寕鄉縣界三十里北至太原府嵐縣界一百三十/里東南至汾陽縣界一百十里西南至寕鄉縣界)¶
(一百二十里東北至太原府交城縣界一百十里/西北至臨縣界四十里戰國趙離石邑漢置離石)¶
(縣屬西河郡後漢永和五年徙西河郡來治靈帝/末郡縣俱廢三國魏黄初三年復置離石縣晉初)¶
(屬西河國永興初為劉淵所據大興元年石勒置/永石郡後燕置離石䕶軍後魏明帝置離石鎮北)¶
(齊置懷政郡天保三年改離石鎮為昌化縣兼置/西汾州後周建德六年改州曰石州改郡縣俱曰)¶
(離石隋開皇初郡廢大業初廢州為離石郡唐武/德初復為石州五年置總管府貞觀二年罷天寶)¶
(初改昌化郡乾元元年復曰石州屬河東道五代/因之宋曰石州昌化郡屬河東路金曰石州屬河)¶
(東北路元中統二年省離石縣入州三年復置為/州治屬太原路明洪武初仍省離石縣入州屬大)¶
(原府萬厯二十三年改名永/寕屬汾州府/本朝因之)寕鄉縣(在府西一百/四十里東西)¶
(距二百里南北距九十五里東至汾陽界六十里/西至陜西呉堡縣界一百四十里南至隰州界七)¶
<pb:KR2k0009_SBCK_050-4b>¶
(十里北至永寕州界二十五里東南至孝義縣界/四十五里西南至石樓縣界一百里東北至永寕)¶
(州界三十六里西北至永寕州界一百十里戰國/趙中陽邑漢置中陽縣屬西河郡後漢因之後省)¶
(入離石後周宣帝分置平夷縣隋屬離石郡唐屬/石州五代及宋因之金明昌六年改曰寕鄉仍屬)¶
(石州元太宗九年改屬太原路定宗三年還屬/石州明屬汾州府永寕州/本朝屬汾州府)¶
　︹形勢︺趙西河地所謂美哉河山之固(函/史)控帶山河肘¶
　　掖秦晉(舊府/志)¶
　︹風俗︺西河魏土文侯所興有段干木田子方之遺風¶
(漢楊/惲書)其民有先王遺教君子深思小人儉陋(漢地/理志)¶
　　民性樸厚尚禮義婚喪鄰里相周而不吝(府/志)¶
　︹城池︺汾州府城(周九里十三步高四丈六尺門四元/至正中因舊址重築明隆慶中甃甎)¶
<pb:KR2k0009_SBCK_050-5a>¶
(城外四面有關城池曲折環貫四關深/廣各數丈/本朝増修/汾陽縣附郭)孝義縣城¶
(周四里十三步高三丈八尺門四池深闊各一丈/八尺明隆慶初因舊土城甃甎萬厯中築南關外)¶
(䕶堤/本朝/雍正四年修)平遥縣城(周十二里有竒高三丈二/尺門六池深闊各一丈明)¶
(洪武初築嘉靖中築北甕城隆慶中築東西甕城/本朝康熙三十五年補築南甕城雍正二年繼)¶
(修乾隆二十/八年重修)介休縣城(周八里高三丈五尺門四/池深闊各二丈明景泰中)¶
(因舊土城甃甎/本朝康熙中屢修又關城包縣/城之西南二面周四里門五水門二明崇禎中重)¶
(建)石樓縣城(周三里三十步高二丈五尺門四沙/河繞城以為池唐武德間築明景泰)¶
(初修/本朝順治康熙/中屢修雍正八年重修)臨縣城(周六里五步高三/丈門二池深廣丈)¶
(餘明景泰初築小城正德中築外城括牛澗水在/内東西設水門以洩之嘉靖中展拓并築䕶城石)¶
(堤隆慶初石包全城/本朝順治/康熙中修乾隆三十二年重修)永寕州城(周九/里二)¶
<pb:KR2k0009_SBCK_050-5b>¶
(步高四丈八尺門三東南北三面淩池西城下有/泉元至元間因舊址補築明萬厯間甃甎/本朝)¶
(順治十四年康熙十二/年修乾隆十二年重修)寕鄉縣城(周五里一百八/十步高三丈五)¶
(尺門三池深二丈餘明景泰初土築萬厯/中甃甎/本朝順治六年修八年重修)¶
　︹學校︺汾州府學(在府治東同節坊/本朝順治初即/明慶成王廢府改建入學額數二十)¶
(名)汾陽縣學(在縣治東師垣坊即汾州舊學明萬/厯間改為府學别建縣學於東關)¶
(本朝康熙中復建縣學於州庠/屢加修葺入學額數二十名)孝義縣學(在城内/東南隅)¶
(宋大觀中建元明屢修/本/朝増修入學額數十二名)平遥縣學(在縣治東/明崇禎中)¶
(建/本朝康熙十四年修三十/九年重修入學額數十五名)介休縣學(在城東/南隅唐)¶
(咸亨中建在縣治東元初燬至元中改建今所/本朝順治十四年修康熙三十五年重修入學額)¶
(數二/十名)石樓縣學(在縣治東金建明末燬/本朝順/治十三年重建康熙二十八年修)¶
<pb:KR2k0009_SBCK_050-6a>¶
(入學額/數八名)臨縣學(在縣治東南元至正中建在東郭/明永樂中徙建於故址東南嘉靖)¶
(中又遷今所崇禎中燬/本朝順治三年/重建康熙二十七年修入學額數十五名)永寕州¶
　　學(在州治東南隅明洪武中建宏治正徳中再建/本朝康熙十九年修雍正五年重修入學額)¶
(數十/二名)寕鄉縣學(在縣治東南舊在縣西城下明嘉/靖中移建今所崇禎末燬/本朝)¶
(順治八年重建康熙三十/八年修入學額數八名)西河書院(在府治東南/隅/本朝康)¶
(熙中/建)仰高書院(在汾陽縣治西明嘉/靖中督學周宣建)綿山書院(在/介)¶
(休縣/本朝乾/隆三十六年建)鳳山書院(在臨縣治東南/本朝康熙中建)龍山¶
　　書院(在永寕州治北/本朝乾隆中建/按舊志/載卜山書院在汾陽縣北十里大村元季里)¶
(民樊宗英建子夏祠於隱泉山賜額卜山書院明/萬厯中邑人復於學/偏創書院仍以卜山名之)¶
(今廢謹/附記)¶
<pb:KR2k0009_SBCK_050-6b>¶
　︹户口︺(原額人丁一十九萬八千三百一十三今滋生/男婦共一百八十萬七千三百七十七名口計)¶
(二十三萬一千/七百六十六户)¶
　︹田賦︺(田地五萬一千九十四頃五畝四分有奇額徵/地丁正雜銀三十萬四千六百三十四兩一分)¶
　︹山川︺萬户山(在汾陽縣西二十里延袤二十里其巔/平坦可居萬户故名又西為石婆神山)¶
　　白彪山(在汾陽縣西二十五里相傳昔騶虞見此/白質黒文故名其山石壁巉巖洞壑幽深)¶
(為縣勝境有龍橋洞方廣十丈在兩/巖閒石梁横其絶處懸溜如乳不竭)石室山(在汾/陽縣)¶
(西三十里山/多巖洞可居)柏山(在汾陽縣西五十里山/多柏樹又名將軍山)羊頭山¶
(在汾陽縣西北十五里/土山戴石以形似名)謁泉山(在汾陽縣北一名/隱泉山隋書地理)¶
(志隰城縣有謁泉山太平寰宇記在西河縣東北/四十里山上有石室去地五十餘丈頂平十頃相)¶
(傳以為子夏石室縣志山之陽為卜山/陰為陶山湯泉出其上又名湯泉山)比干山(在/汾)¶
<pb:KR2k0009_SBCK_050-7a>¶
(陽縣北元和郡縣志在/西河縣北一百十里)玉泉山(在孝義縣西南七/十里通吉隰二州)¶
(路山下噴泉/如潄玉故名)烏雞山(在孝義縣西七十里有黒/龍池龍王廟旱禱即雨)狐¶
　　岐山(在孝義縣西尚書禹貢治梁及岐蔡傳岐山/今汾州介休縣狐岐山水經注勝水西出狐)¶
(岐山縣志在縣西八十里一名薛頡山横亘南北/為汾隰永寕寕鄉山民往來通衢/按禹貢治梁)¶
(及岐近世據孔傳以為陜西鳳翔之𡵨山大禹方/治冀州之水遽及雍州必無此理如以狐岐河水)¶
(所弗經則雍州之岐山去河更逺而冀州别無岐/山當即此是治岐者治汾水也此山向屬介休今)¶
(屬孝/義)高唐山(在孝義縣西九十里周四十二/里山有温泉其地為温泉鎮)白雀¶
　　山(在孝義縣西九/十里峯巒高峻)上殿山(在孝義縣西一百六十/里峯巒峻拔為諸山冠)¶
(旁有佛寶山上多/積石瑰奇駭目)超山(在平遥縣東南又名過山/魏書地形志平遥縣有過)¶
(山縣志在縣東南四十里視諸山獨超出亘百里/山巔平廣周百餘步山東有紫葢清尤二峯又有)¶
<pb:KR2k0009_SBCK_050-7b>¶
(寶塔巖西/有觀音坪)麓臺山(在平遥縣東南山海經謁戾之/山嬰侯之水出其隂元和志麓)¶
(臺山在縣東南五十二里寰宇記謁戾山一名麓/臺山縣志在縣東南四十七里又名蒙山中都水)¶
(岀/焉)洪山(在介休縣東南二十/五里石桐水出其下)蠶簇山(在介休縣東/南三十里山)¶
(形如/蠶簇)天峻山(在介休縣東南六十里/壁立萬仭頂有浮圖)介山(在介休/縣南四)¶
(十里即介之推隱處山下地名綿上亦曰綿山左/傳僖公二十四年晉侯求介之推不獲以綿上為)¶
(之田杜預注西河界休縣南有地名綿上史記宋/世家介之推入綿上山中文公乃環綿上山中而)¶
(封之以為介推田號曰介山後漢書郡國志界休/縣有介山有綿上聚寰宇記介山一名横嶺郡國)¶
(志上有之/推冢并祠)黄雲山(在石樓縣東六十里與隰州接/界其南為牛心山與石樓山相)¶
(接亘七十餘里中有天開石洞為往來孔道又/臨縣東北三里亦有黄雲山榆林河水出焉)龍¶
　　泉山(在石樓縣東南十/里龍泉水所出)石樓山(在石樓縣東南水/經注蒲川水出石)¶
<pb:KR2k0009_SBCK_050-8a>¶
(樓山通鑑永和六年中都將張耽度遼將軍馬續/擊烏桓於通天山大破之注曰即石樓山也元和)¶
(志在縣東/南六十里)翠金山(在石樓縣南三里峯巒特起其/上舊有臺駘廟一名臺駘山)¶
　　九重山(在石樓縣/西八十里)團圓山(在石樓縣西北三十里/寰宇記其山頂高而圓)¶
(故/名)黄龍山(在臨縣東五十/里周四十五里)連枝山(在臨縣東六十/里一名磨盤山)¶
(周九十餘里與永寕州接界/枝脈蔓延連接羣山故名)中脚山(在臨縣東南/三十里周十)¶
(七里出/石灰)漢高山(在臨縣東南五十里周五十八里/接永寕州界舊志相傳漢高祖擊)¶
(陳豨駐/此因名)火山(在臨縣東南七十/里周二十里出炭)招賢山(在臨縣東/南八十里)¶
(周二十一里/出炭及鐵)馬頭山(在臨縣東南九十里周一/百里出鉛接永寕州界)鳳¶
　　凰山(有二一在臨縣西倚城山南有牛磵磵南/有龜山又名長壽山一在寕鄉縣西附城)紫¶
　　金山(在臨縣西北四十里周一百十里有/石窯又有風雨兩六雨穴旱禱即應)赤紅山¶
<pb:KR2k0009_SBCK_050-8b>¶
(在臨縣東/北七十里)龍山(在永寕州治南六/十步下有龍山泉)寶豐山(在永寕/州東南)¶
(六十里一名尖山上/有寶豐尖陽二寨)仙童山(在永寕州西南二十/里有石洞口闊丈餘)¶
(深入有横孔容一人又進則寛/敞有石床泉出其中極清冽)神仙山(在永寕州/西二十里)¶
(一名筆/架山)南山(在永寕州西一百二十里孟門鎮之/南周三十里頂有靈泉禱雨輒應)¶
　　扁斗山(在永寕州西北十五里山勢插天上/有叶斗巖巖下有靈通月窟二泉)三陽¶
　　雲鳳山(在永寕州/北二里)烏巖山(在永寕州北二十/里下有烏巖泉)石板¶
　　門山(在永寕州北五十里山勢陡峻/山半有穴如兩扉開闔狀故名)黒龍洞山(在/永)¶
(寕州北七十里/上有黄帝廟)龍王山(在永寕州北一百二/十里上有龍王廟)離石¶
　　山(在永寕州北一百二十里一名赤堅嶺接太原/府嵐縣界元和志離石山今名赤洪嶺高歡大)¶
(破爾朱兆於赤/洪嶺蓋此處也)胡公山(在永寕州東北三十里寰/宇記胡公山在離石縣界)¶
<pb:KR2k0009_SBCK_050-9a>¶
　　九鳳山(在永寕州東北五十里一名仙洞山一名/鳳凰山上有白馬仙洞入洞里許有獨木)¶
(橋有石梯從盤石頂偃仰旋轉而下有白龍黒龍/蓮花等池頂上石乳垂津滴&KR0377;如雨旱持瓶祈禱)¶
(得點入瓶即應又進分為九穴深不可測五代時/石晉高祖嘗禱雨於此天福改元詔封淵濟仙洞)¶
(勅樞宻使桑/維翰書額)韓仙山(在永寕州東北五十餘里與/九鳳山對峙相傳昔有東萊)¶
(韓中元於此山採蒼/术黄精服之仙去)吕梁山(在永寕州東北一百/里一名榖積山又名)¶
(骨脊山接太原府交/城縣界東川河出此)鐵鐍山(在永寕州東北/接交城縣界)劉王¶
　　&KR2585;山(在永寕州東北一百里/接交城縣界詳見交城)孝文山(在永寕州東/北接交城縣)¶
(界詳見/交城)柏窊山(在寕鄉縣東十五里孤/峯聳秀羣柏交翠因名)蕉山(在寕/鄉縣)¶
(東二十五里/有水入清河)樓子臺山(在寕鄉縣東南三十里山/勢高聳狀若層樓中有劉)¶
(公/洞)寨嶺山(在寕鄉縣南三里形/似虎頭一名虎頭山)屏風山(在寕鄉縣/南三十里)¶
<pb:KR2k0009_SBCK_050-9b>¶
　　泉子山(在寕鄉縣西南四十餘里/下有車轍泉流入清河)鳳翅山(在寕鄉/縣西七)¶
(十里周/十五里)石門山(在寕鄉縣西接/陜西呉堡縣界)黄櫨嶺(在汾陽縣/西北六十)¶
(里接永寕州界北齊書文宣帝紀天保三年自并/州幸離石至黄櫨嶺起長城北至社平戍四百餘)¶
(里置三/十六戍)萬松嶺(在平遥縣東南/四十里超山南)拓跋嶺(在永寕州/東七十里)¶
(下有馬/跑泉)太虛巖(在介休縣東南二十里巖畔有/石洞數窟洪山水繞流其下)獅¶
　　鼻巖(在介休縣東/南四十里)抱腹巖(在介休縣南四十里一/名靈宫仙窟羣峯環繞)¶
(澗水帀流石梯峻險松/柏交加形如抱腹故名)白佛崖(在臨縣東/南十里)卧龍岡¶
(在寕鄉縣東一里高里許形如卧龍北自永/寕州界迤邐而東直抵府界盤踞五十餘里)安生¶
　　原(在孝義縣西南十里/水土饒沃西河之美)枯桑原(在孝義縣西一百/里庾信枯樹賦西)¶
(河有枯/樹之社)度索原(在介休縣東南介山下唐初裴寂/攻劉武周將宋金剛於介休軍於)¶
<pb:KR2k0009_SBCK_050-10a>¶
(度索/原)千畝原(在介休縣南史記周本紀宣王三十/九年戰於千畝索隱云千畝地名在)¶
(西河介/休縣)賈願谷(在孝義縣西南七十里魏時置/馬驛於此後遣賈願戍此因名)板¶
　　谷(在孝義縣東/北二十八里)東谼谷(在介休縣東南四十里四/圍皆山中有石壘横空數)¶
(仭周廣三里巖頂有泉倒/流如瀑布流為白牛浤)西谼谷(在介休縣南三/十里有西谷水)¶
(東谷水合/流於此)雀鼠谷(在介休縣西南桑欽水經汾水/又南過冠雀津酈道元注在介)¶
(休縣之西南俗謂省鼠谷數十里間道隘水左右/悉結偏梁閣道壘石就路縈帶巖側或去一丈或)¶
(高五六丈上戴山阜下臨絶磵俗謂魯般橋蓋通/古之津隘亦在今之地險也通鑑陳太建八年周)¶
(伐齊遣齊王憲將兵二萬守雀鼠谷唐書太宗紀/武德三年太宗擊敗宋金剛於柏壁金剛走介州)¶
(太宗追之一日夜馳二百里宿雀鼠谷之西原元/和志在介休縣西十二里寰宇記引冀州圖云在)¶
(孝義縣南二十里長一百十里南至/臨汾郡霍邑縣界即周書調鑒谷)沂陽谷(在介/休縣)¶
<pb:KR2k0009_SBCK_050-10b>¶
(西四十里明統志有水岀/谷中名沂陽水流入汾)小蒜谷(在石樓縣西北/三十里團圓山)¶
(寰宇記中有聖女/泉北流入黄河)百井谷(在石樓縣西北六十里/寰宇記團圓山分水下)¶
(西流八十里入黄河/耆老云泉脈約百井)車突谷(在臨縣北舊志後魏/太和十七年吐京㓂)¶
(叛汾州刺史元彬擊/破之於車突谷即此)水簾洞(在石樓縣/東六十里)仙明洞(在/寕)¶
(鄉縣南/六十里)汾水(自太原府文水縣西流入汾陽縣界/東岸為平遥縣南流入孝義縣界又)¶
(南入介休縣界又南入霍州靈石縣界水經注汾/水又南過平陶縣東文水從西來注之又南與石)¶
(桐水合又西南逕介休縣故城/西又南過冠爵津入河東界)文水(在汾陽縣東/十里水經注)¶
(文水南逕平陶縣右會隱泉口又南逕兹氏縣故/城東為文湖東西十五里南北三十里世謂之西)¶
(河在縣直東十里/按水經注文水流入今汾陽/縣滙為文湖又流入今孝義縣界内入汾今文水)¶
(在文水縣界内入汾/汾州府無文湖矣)清溝水(在汾陽縣西南十里/一名董師河源出尉)¶
<pb:KR2k0009_SBCK_050-11a>¶
(陵里溪谷㑹石家莊水流逕城南入/喬東等村民引以灌田東注於汾)向陽水(在汾/陽縣)¶
(西三十里一名懸泉源出金鎖關/峽從山峽下流經澗河合壺溪水)麻窟水(在汾陽/縣西北)¶
(十里平地湧岀民/引灌田東南入汾)原公水(在汾陽縣西北三十里/一名壺溪水又名馬跑)¶
(泉/本朝康熙二十六年分濬入城下流入汾水/經注原公水出兹氏縣西羊頭山東逕其縣北又)¶
(東入於汾縣志源出縣西北白彪山麓沿山南注/至谷口轉東厯城東北漑田萬畝宋建永澤廟以)¶
(祀馬跑/泉之神)隱泉水(在汾陽縣北四十里接太原/府文水縣界詳見文水縣)吐京¶
　　氷(在孝義縣西南十五里源/出吐京谷東流入勝水)勝水(在孝義縣西南/二十里一名孝)¶
(水水經注勝水出狐岐山東流逕六壁城南又東/合陽泉水逕中陽故城南合文水入汾縣志勝水)¶
(自狐岐山東至縣西南北二川合流又東至六壁/村曰勝水陂亦曰元象泊昔有元象者有孝行躬)¶
(耕於/此)板峪水(在孝義縣西二十八/里東南流入勝水陂)義水(在孝義縣/北十五里)¶
<pb:KR2k0009_SBCK_050-11b>¶
(田屯村南一名行春川/源岀狐岐山東流入汾)源祠水(在平遥縣東南十/五里平地湧岀溉)¶
(民田北注中/都水入汾)賀魯水(在平遥縣東南二十五里流/逕縣東分為二十四池合中)¶
(都水入汾一/名原公水)中都水(在平遥縣東南三十里一名/嬰侯水水經注嬰侯之水出)¶
(謁戾山流逕中都縣南又謂之中都水有侯甲水/注之又逕鄔縣故城南又西入鄔陂歸於汾縣志)¶
(源出橫嶺下西南合源祠水逕城南西至/介休縣鄔城泊入西河灌縣西十二村田)亭岡水¶
(在平遥縣南二十八里石巖中/湧出自亭岡谷北流入中都水)石桐水(在介休縣/東二十里)¶
(一名綿水又名洪山水水經注石桐水即綿水也/源出介休縣之綿山北流逕石桐寺西又西流注)¶
(於汾水縣志洪山水源出縣東南洪山四泉並發/宋文彦博引為東中西三渠灌城東田九十餘頃)¶
(西北流注於汾其/水源名鸑鷟泉)龍泉水(在石樓縣東今名屈産/水源出縣東南西北流)¶
(注縣西北九十里入河水經注出土軍縣東南道/左山下牧馬川其水西北流至其城東南有土軍)¶
<pb:KR2k0009_SBCK_050-12a>¶
(水出道左高山西南注之又北屈逕其城東西北/入於河元和志出石樓縣東南去縣十里寰宇記)¶
(屈産泉在縣東南四里傳有白馬飲此泉生得龍/駒春秋曰晉獻公以屈産之乘假道於虞以伐虢)¶
(蓋此地生/良馬也)石羊水(在石樓縣西南水經注水導源/窮谷西流注於河舊志一名沙)¶
(河即城濠西南流經縣西南/十五里又西流九十里入河)離石水(在永寕州西/今名北川河)¶
(水經注出離石北山南流逕離石縣故城西又南/出西轉逕隰城縣故城南又西注於河通典離石)¶
(縣有離石水一名赤洪水源出方山縣東流入離/石縣界元和志赤洪水在方山縣南五十里州志)¶
(北川河源出赤堅嶺西/南流合東南二川入河)安鄉水(在寕鄉縣北一名/清水河北流入永)¶
(寕州北名南川河合離石水元和志安鄉水在平/夷縣南一百五十步金史地理志孟門縣有安鄉)¶
(水縣志東㑹蕉山西㑹泉子山諸泉/北流入永寕州界民多引渠溉田)禹門河(在汾/陽縣)¶
(西二十里源出張堡泉至河/口伏流又東北流入馬跑泉)文峪河(在孝義縣東/北由汾陽縣)¶
<pb:KR2k0009_SBCK_050-12b>¶
(辛莊村入境東南/流入介休縣界)長壽河(在平遥縣北三十里一/名沙河自太原府祁縣)¶
(流入即古侯甲水水經注侯甲水西逕京陵縣/故城北又西北逕中都縣南又西合嬰侯水)三¶
　　道河(在介休縣東北六里平地出泉分/為三道北入於汾相近有葫蘆河)湫河(在臨/縣東)¶
(流經永寕州西北入大河即古陵水水經注陵水/出陵川北溪南逕其川西轉入河隋書地理志太)¶
(和縣有湫水寰宇記引冀州圖云湫水河北從樓/煩郡南入龍泉郡臨縣志湫河發源興縣湫水寺)¶
(南行八十里經縣城東南受榆林甘泉諸水又南/五十里至三交鎮受鍾底水又西行五十里由大)¶
(同磧口/入河)甘泉河(在臨縣東南二里源出甘/泉村石巖下流入湫河)鍾底河¶
(在臨縣東南六十里源出湍水頭/村西行二十里至三交鎮入湫河)黃河(自太原府/興縣南流)¶
(入臨縣西又南厯永寕州及寕鄉石樓二縣入隰/州永和縣界水經注黄河南逕離石縣西合奢延)¶
(水又南合陵水又南至離石水口又南過中陽縣/西又南過土軍縣西又南合契水又南合天蛇水)¶
<pb:KR2k0009_SBCK_050-13a>¶
(又南右合辱水又南左合信支水又南左㑹石羊/水又南經高奴縣東元和志黄河在臨泉縣北二)¶
(十里定胡縣西二百步平夷縣西一百四十五里/石樓縣東九十九里寰宇記在石樓縣西一百十)¶
(里北從石州界下合吐京谷至上平關南流舊志/黄河在臨縣西八十里縣西北二十餘里爲曲峪)¶
(村渡又南三十里有郭家塔渡又南四十里有堡/子峪渡路皆通陜西葭州又南二十里有索達安)¶
(渡路通陜西吳堡縣南流至永寕州西一百二十/里有官菜園渡亦通呉堡縣又南流至寕鄉縣有)¶
(三交口渡路出陜西綏德州又南至石/樓縣西九十里與陜西清澗縣分界)麻峪河(在/臨)¶
(縣西北一里東/流二里入湫河)榆林河(在臨縣北五里源出黄雲/山下西流入湫河/按黄)¶
(龍山在縣東五十里黄雲山在縣東北三里二山/相距甚逺今榆林河距縣不過五里則源出黄雲)¶
(無疑舊志沿縣志之訛/以黄雲爲黄龍非是)東川河(在永寕州東北百/里源出吕梁山西)¶
(流至州城西北/隅入北川河)曹溪(在孝義縣南源出北屯川/流經曹村呉屯入勝水)玦¶
<pb:KR2k0009_SBCK_050-13b>¶
　　溪(在孝義縣西南五里源出道相/村東北流至介休坂入勝水)黒龍池(在介休/縣南四)¶
(十五/里)三泉(在汾陽縣西南二十里山谷中東/南流注板谷溉田甚多其水清冽)靈浮¶
　　泉(在汾陽縣西/南四十里)悶泉(在汾陽縣北八里其脈漫衍/無湍激聲故名民引以溉田)¶
(藝/稻)冷泉(在孝義縣西南二/十八里其泉夏冷)温泉(在孝義縣西九十/里高唐山寰宇記)¶
(在温泉縣廨東北五十步有池方圓二/十步其水冬温夏令上有五龍神祠)灰柳泉(在/介)¶
(休縣東十里地多白柳泉可溉田西北入汾又蒲/池泉在縣東二十里問津泉一名連山水在縣東)¶
(三十五里龍泉在縣南五里皆引以溉田蜂房泉/在縣南抱腹巖西有百竅如蜂房故名又興地泉)¶
(在縣南四十里一名利民泉/溉田十數頃與靈石縣分引)上堡村泉(在介休縣/南五里舊)¶
(有泉三所灌田五百八十畝久涸/本朝雍正十/一年自秋至冬三泉復發人涌新泉六處又有井)¶
(泉涌出可灌地一千七百餘畝較舊增二/倍餘有司/題請於村南建立水神祠)謝谷泉¶
<pb:KR2k0009_SBCK_050-14a>¶
(在介休縣西南十里平地噴湧/數穴流為磨子溝溉田北入汾)臨泉(在臨縣西永/吉川深不可)¶
(測元和志在臨泉縣北/百步縣因此水為名)石窟泉(在永寕州/東呉城驛)響水泉¶
(在永寕州東南五十里崖半泉/湧迸石如噴珠懸崖如瀑布)電雨溝泉(在永寕/州西十)¶
(里潭上建龍神/廟祈雨輒應)青龍泉(在永寕州西六十里青/龍鎮出山石間入河)昭¶
　　濟泉(在永寕州/北六十里)拐裏泉(在永寕州東/北仙洞山麓)柏窊泉(在寕/鄉縣)¶
(東十里柏窊山山半湧二/泉冬温不冰飲可瘳疾)蕉泉(在寕鄉縣東二十/五里蕉山南流至)¶
(縣西南十里/入清水河)水神泉(在寕郷縣西北一/里水可解暑毒)鄔城泊(在/平)¶
(遥縣西南跨介休縣界即古昭餘祁藪一名鄔澤/又名蒿澤周禮職方氏并州其澤藪曰昭餘祁爾)¶
(雅燕有昭餘祁漢書地理志鄔縣有九澤在北是/為昭餘祁并州藪水經注汾水於大陵縣左迤為)¶
(鄔澤廣雅曰水自汾出為汾陂其陂東西四里南/北十餘里吕氏春秋謂之大陸又名漚夷之澤通)¶
<pb:KR2k0009_SBCK_050-14b>¶
(鑑隋仁壽四年漢王諒將衆十萬拒楊素於蒿澤/元和志鄔城泊在介休縣東北二十六里寰宇記)¶
(昭餘祁藪自太原祁縣連延西接至此介休縣/志在縣東北三十二里辛武村滙中都水入汾)張¶
　　趙泊(在乎遥縣北三十/里一名壤公泊)小橋泊(在介休縣東北/十八里西入汾)白¶
　　牛浤(在介休縣南五十里即東谼谷懸泉所滙也/浤有三周五百步深邃莫測下注於汾水)¶
　︹古蹟︺茲氏故城(即今汾陽縣治漢初置縣更封夏侯/嬰為茲氏侯後漢建安中分匈奴左)¶
(部居茲氏三國魏移西河郡治此水經注魏黄初/三年西河恭王司馬子盛廟碑云西河舊處山林)¶
(漢末擾攘百姓失所魏開疆宇分割太原四縣以/為邦邑其郡帶山側塞魏書地形志西河郡太和)¶
(八年復治茲氏城舊/志府城舊名四陽城)永安故城(在孝義縣東南魏/書地形志西河郡)¶
(永安縣太和十七年分隰城縣置元和志孝義縣/西北至汾州三十五里後魏於今靈石縣東三十)¶
(里置永安縣貞觀元年以縣名與涪州縣/同改為孝義因縣人鄭興有孝義故名)顯州故¶
<pb:KR2k0009_SBCK_050-15a>¶
　　城(在孝義縣西舊名六壁城後魏置顯州水經注/勝水經六壁城南魏舊置六壁於其下防離石)¶
(諸胡因為大鎮太和中罷鎮仍置西河郡魏嘗地/形志顯州永安中置治六壁城領定戎郡建平郡)¶
(皆永安中置真君郡天平中置武昌郡武定四年/置隋志州郡皆不見蓋北齊後周時廢也唐書地)¶
(理志汾州有六壁府為府兵所居寰宇記六壁府/在縣西八里後魏太平真君五年討胡賊於六壁)¶
(即此俗以城有/六面因以為名)温泉故城(在孝義縣西後魏置新/城縣屬吐京郡在今隰)¶
(州界唐改置温泉縣元和志温泉縣西南至隰州/一百六十里本漢吐京縣地後魏於土軍故縣東)¶
(七十里置新城縣唐武徳三年於縣東南七十里/置北温州及温泉縣因縣南温泉為名貞觀元年)¶
(省北温州以温泉屬隰州宋因之金初屬石州貞/祐四年改屬汾州元史地理志至元後省温泉入)¶
(孝義縣志今為温泉鎮在/縣西九十里高唐山西)京陵故城(在平遥縣東/漢置縣後漢)¶
(改置平遥縣城遂廢水經注京陵縣故城於春秋/為九原之地漢興増陵於其下故曰京陵唐書地)¶
<pb:KR2k0009_SBCK_050-15b>¶
(理志汾州有京陵府蓋居府兵之所元和志京陵/縣在平遥縣東七里日知錄禮記趙文子與叔譽)¶
(觀於九原水經注以為在京陵縣漢志太原郡京/陵師古曰即九京因記文或作九京而附㑹耳古)¶
(卿大夫葬地每在固都北郭不得逺涉數百里/志以太平縣西南二十五里有九原山近是)中¶
　　都故城(在平遥縣西北春秋晉中都邑左傳昭公/二年齊陳無宇送女晉侯謂無宇非卿執)¶
(諸中都戰國屬趙史記秦本紀惠文君後九年伐/趙取中都漢置中都縣屬太原郡文帝為代王時)¶
(曽都中都武帝元封四年幸中都赦中都死罪以/下晉永興初劉淵遣將㓂太原取中都後魏移置)¶
(於榆次縣界廢故城入鄔縣魏書地形志鄔縣有/中都城水經注甲水又西北逕中都故城南城臨)¶
(際水湄元和志中都故縣在平遥縣西十二里寰/宇記在介休縣東北五十里/按左傳注中都晉)¶
(邑在西河介休縣東南今城乃在西北蓋杜預譌/北為南也或謂介休别有中都又謂漢縣在榆次)¶
(界皆/誤)蔚州故城(在平遥縣魏書地形志蔚州永安/中寄治并州鄔縣界舊志城在縣)¶
<pb:KR2k0009_SBCK_050-16a>¶
(西北二十五里城冢記謂之屈頓城漢武帝於汾/堤側屈曲為頓故名後汾水溢毁後魏僑置蔚州)¶
(於此後周廢/今城址猶存)介休故城(在介休縣東南漢置縣曰/界休晉曰介休後魏徙治)¶
(故城廢魏書地形志介休縣有介休城水經注汾/水又西南逕介休縣故城西城東有徵士郭林宗)¶
(宋子浚二碑舊志/在縣東南十五里)平周故城(在介休縣西戰國時/魏邑史記魏世家襄)¶
(王十三年秦取我平周是也漢置縣屬西河郡後/漢末省十三州志古平周縣在汾州介休縣南五)¶
(十/里)鄔縣故城(在介休縣東北春秋晉鄔邑左傳昭/公二十八年晉分祁氏之田以為七)¶
(縣司馬彌牟為鄔大夫漢置鄔縣屬太原郡晉末/廢後魏太和十九年復置魏書地形志介休縣有)¶
(鄔城鄔縣有鄔城蓋鄔城本漢故城前屬介休後/屬鄔縣也鄔縣至北齊時廢舊志故鄔城在縣東)¶
(北二十七里/今為鄔城店)土軍故城(即今石樓縣治漢高祖十/一年封宣義為土軍侯武)¶
(帝元朔三年封代共王子郢客為土軍侯後置縣/晉時譌為吐京十六國春秋云夏主赫連勃勃置)¶
<pb:KR2k0009_SBCK_050-16b>¶
(吐京䕶軍後魏太平真君九年置吐京郡兼置嶺/西縣太和二十一年改縣曰吐京水經注吐京郡)¶
(治即土軍縣故城譯言音訛隋書地理志開皇初/廢吐京郡十八年改縣為石樓元和志石樓縣東)¶
(南至隰州九十里因縣東石樓/山為名縣治城即漢土軍城)臨泉故城(在臨縣/西後魏)¶
(時烏突戍北史慕容紹宗傳爾朱兆敗紹宗於烏/突城并兆餘衆自歸神武後周置烏突縣唐改臨)¶
(泉元和志臨泉縣本漢離石縣地後周大象元年/於此置烏突郡及烏突縣隋開皇元年改為太和)¶
(郡太和縣三年廢郡以太和縣屬石州唐武德三/年改為臨泉縣舊志臨泉故城在縣西四十里金)¶
(大定二十四年築元/至元十六年移今治)離石故城(今永寕州治戰國/䇿秦攻趙離石拔)¶
(之史記趙世家肅侯二十二年趙疵與秦戰敗秦/取我離石漢置離石縣屬西河郡武帝元朔三年)¶
(封代共王子綰為離石侯後漢為西河郡治晉惠/帝末陷於劉淵晉書劉元海載記元海至左國城)¶
(劉宣等上大單于之號都離石元和志離石本漢/舊縣縣東北有離石水因取名焉府志離石故城)¶
<pb:KR2k0009_SBCK_050-17a>¶
(在州治東關北隅有/縣街遺址古井尚存)藺縣故城(在永寕州西戰國/時趙邑史記趙世)¶
(家武靈王十三年秦拔我藺漢置藺縣屬西/河郡後漢末廢張守節正義故藺城在石州)定胡¶
　　故城(在永寕州西隋書地理志定胡縣後周置兼/置定胡郡開皇初郡廢屬離石郡唐屬石州)¶
(元和志縣東至石州九十五里本漢離石縣地周/大象元年置武德三年於縣置西定州貞觀二年)¶
(廢州置孟門縣七年廢縣為孟門鎮八年廢鎮復/為定胡縣宋史地理志大觀三年以石州定胡縣)¶
(隸晉寕軍金史地理志明昌六年更晉寕軍定胡/為孟門縣隸石州元史地理志至元後孟門縣省)¶
(入離石州志孟門鎮在州西北一百二十里即古/孟門縣/按元和志孟門即定胡也與新舊唐書)¶
(貞觀二年分置孟門/縣七年省入不同)臯狼故城(在永寕州西北戰/國時趙地史記趙)¶
(世家孟増幸於周成王是為宅臯狼徐廣注臯狼/地名戰國䇿智伯之趙請蔡臯狼之地漢置臯狼)¶
(縣屬西河郡武帝元朔三年封代/共王子遷為臯狼侯後漢末廢)方山故城(在永/寕州)¶
<pb:KR2k0009_SBCK_050-17b>¶
(北隋置縣唐屬石州元和志縣南至石州九十里/本離石縣地高齊文宣帝於此縣北六十八里置)¶
(良泉縣屬離石郡隋大業三年移就今縣南三十/五里方山置故名方山貞觀十一年移於今治舊)¶
(唐書地理志方山縣武德二年置方州三年州廢/縣屬石州金史地理志石州方山縣貞祐四年徙)¶
(治於積翠山元史地理志至元後方山縣省/入離石舊志有方山鎮在州北一百四十里)平夷¶
　　　故城(即今寕鄉縣治元和志平夷縣北至石州五/十一里本漢離石縣地周宣帝割縣西南地)¶
(置金史地理志寕鄉縣舊/名平夷明昌六年更名)中陽故城(在寕鄉縣西/戰國趙中陽)¶
(邑史記趙世家武靈王十年秦取我中陽又惠文/王十四年與秦會中陽漢置中陽縣屬西河郡後)¶
(漢末廢曹魏改置於茲氏縣界在今孝義縣西北/水經河水又南過中陽縣西此蓋漢以前中陽故)¶
(城也又水經注文湖又東逕中陽縣故城東括地/志中陽故城在隰城縣南元和志孝義縣本漢茲)¶
(氏縣地曹魏移西河郡中陽縣於今縣治晉永嘉/後省入隰城孝義縣志有故城俗名甄子城在縣)¶
<pb:KR2k0009_SBCK_050-18a>¶
(西二十五里鞏村即三國魏以後中陽縣也/按/水經云河水過中陽縣西注曰中陽縣故城在東)¶
(東翼汾水不濱於河也而不知西河郡前漢治富/昌後漢治離石所領諸縣皆夾黄河兩岸從無東)¶
(附汾水者漢末冦亂故郡荒蕪曹魏時始移郡東/出縣亦隨之元和志云曹魏移中陽縣於茲氏界)¶
(是巳酈注所云是反以魏/所移之城為兩漢故縣誤)吐京廢郡(在孝義縣西/魏書地形志)¶
(吐京郡孝昌中陷寄治西河縣/志今有吐京村在縣西二十里)美稷廢縣(在汾陽/縣西北)¶
(漢美稷縣在今廢勝州西後漢中平中南徙於茲/氏界尋廢魏書世祖紀延和三年行幸美稷遂至)¶
(隰州通典隰城/縣有美稷鄉)高唐廢縣(在孝義縣西寰宇記高/唐故縣在温泉縣東南)¶
(十五里唐武德三年於王莊/堡置屬北温州貞觀元年廢)清世廢縣(在平遥縣/東隋書地)¶
(理志開皇十六年於平遥縣析置清世縣大/業初廢舊志有青城在縣東二十里疑是)長壽¶
　　廢縣(在石樓縣東唐書地理志武德二年於石樓/縣置西德州并置長壽縣貞觀元年州廢省)¶
<pb:KR2k0009_SBCK_050-18b>¶
(長夀舊志故縣在/縣東五里長壽村)臨河廢縣(在石樓縣東唐書地/理志武德二年置臨)¶
(河縣屬西德州貞觀元年/省舊志在縣東六十里)隰城廢縣(在永寕州西/漢置縣屬西)¶
(河郡武帝元朔三年封代共王子忠為隰城侯後/漢省水經注離石水西逕隰城縣故城西蓋即漢)¶
(縣也晉初改置於茲/氏縣界而故縣廢)安鄉廢縣(在今寕鄉縣東隋/書地理志後周置)¶
(安鄉縣大業/初併入離石)盧山廢縣(在寕鄉縣西隋書地理志/後周置盧山縣大業初併)¶
(入修化有伏盧山/按盧山縣本以伏盧山為名/九域志云寕鄉縣有㐲落津寨蓋瀕河以山為名)¶
(伏落即伏/盧之譌)修化廢縣(在寕鄉縣西北後周置窟胡/縣并置窟胡郡隋開皇初郡)¶
(廢後改縣為修化屬/離石郡大業末廢)瀦城(在汾陽縣東十五里水/經注文湖西側又有一)¶
(城謂之瀦城水澤所聚/為瀦葢即水以名城也)陽城(在汾陽縣南魏書地/形志隰城縣有陽城)¶
(縣志在縣南十/里今為陽城鎮)偏城(在汾陽縣西南五十里廣城/村縣志後趙離石侯築以防)¶
<pb:KR2k0009_SBCK_050-19a>¶
(西北諸胡其城北占山阜南/臨古澗有欹側之狀故名)祝融城(在汾陽縣西/相傳祝融氏)¶
(所/居)牧師城(在汾陽縣西北舊志漢牧苑在故美稷/縣今廢勝州界後移置於汾陽縣境其)¶
(地廣斥宜畜牧宋治平中崔台符按汾州得牧地/三千二百頃明年移沙苑馬五百匹牧焉即此地)¶
　　八門城(在汾陽縣北元和志在西河縣北十五里/劉元海遣將喬嵩攻西河築營自固營有)¶
(八門故名寰宇/記城高九丈)左部城(在孝義縣南十六國春秋/魏武帝分匈奴左部居兹)¶
(氏水經注汾水之右有左部城其城側臨汾水蓋/劉淵為晉都尉時所築寰宇記在縣南二十五里)¶
　　呉城(在孝義縣西南七十八里相傳呉起為西河/守時築以拒秦因名又誤兒城在縣西七十)¶
(里務城在縣/東八十里)團城(在孝義縣西北魏書地形志顯/州領武昌郡武定四年置治團)¶
(城元和志團城在縣西北十八里/後魏築以防稽胡其城紆曲故名)虢城(在孝義縣/北亦名瓜)¶
(城寰宇記瓜城在孝義縣北十里本虢/城也縣志今名虢城村在縣北田同里)東多城(在/孝)¶
<pb:KR2k0009_SBCK_050-19b>¶
(義縣北二十里魏書地形志顯州/領真君郡天平中置治東多城)虞城(在孝義縣/東北魏書)¶
(地形志隰城縣有虞城寰宇記相傳晉滅虞遷其/人於此築城以居之舊志與虢城相近或訛為魚)¶
(城)思歸城(在平遥縣東三十里前趙錄劉淵攻劉/琨於太原築壘拒守因思歸而夜遁故)¶
(名)亭岡城(在平遥縣南/二十八里)來城(在平遥縣西三十五/里冀州圖經後漢來)¶
(歙所/築)羌城(在平遥縣西北四十里明統/志後漢建安中築以居羌人)隨城(在介/休縣)¶
(東春秋晉邑左傳隱公五年曲沃莊/伯伐翼翼侯奔隨後為士會食邑)武城(在介休/縣東四)¶
(十五里秦遣武安君/白起伐趙經此故名)板橋城(在介休縣西北十八/里寰宇記介休縣有)¶
(板橋城郡國志云劉淵擊劉琨於此縣志在縣/西北十八里韓板村其城阻水以板橋為渡)安¶
　　國城(在永寕州西二/十里遺址尚存)盧城(在永寕州北六十里元/和志在離石縣東二十)¶
(里晉并州刺史劉/琨所築以攻劉曜)三角城(在永寕州北元和志三/角戍在方山縣北七十)¶
<pb:KR2k0009_SBCK_050-20a>¶
(三/里)左國城(在永寕州東北二十餘里/通典左國城在離石縣北)臨汾宫(在汾/陽縣)¶
(東十五里寰宇記隋大業四年帝北巡至五/原勅於汾州北四十里臨汾水起汾陽宫)開逺¶
　　府(在介休縣東北八里東葭村又有華夏府在/縣東北三十里駱駝村皆唐置以居府兵)比¶
　　干臺(在孝義縣東二/十里汾河之上)吉甫將臺(在平遥縣東相傳/尹吉甫北伐閲兵)¶
(於此遺/蹟尚存)禁火臺(在介休縣南一里土人/寒食祭介之推於此)没狐臺(在/寕)¶
(鄉縣南五十里臺/甚高逺可眺百里)金井樓(在平遥縣治中街/樓高百尺下有井)黄華¶
　　亭(在汾陽縣學外金時王遵古為汾州觀察子/庭筠省覲至此有石刻詩黄華庭筠别號)喜¶
　　雨亭(在平遥縣署内通志金大定十二年/縣令藺嗣吉祈雨超山有應構此)恒德亭¶
(在永寕州治内元至/元中知州楊元佐建)夷吾館(在石樓縣東六里相/傳晉公子夷吾建)¶
　　文彦博宅(在府治南明統志有宋元豐三年神宗/御賜詩及彦博自撰記石刻尚存縣志)¶
<pb:KR2k0009_SBCK_050-20b>¶
(即淨心寺遺址明嘉/靖三年改為察院)郭泰宅(在介休縣北郭家/村即今華嚴寺基)秦¶
　　王塔(在介休縣西南十三里唐武德二年秦王討/劉武周登南原與之戰後人因建塔以記之)¶
　　義門(在石樓縣西五十里元時縣民晉/賢六世同居大德間旌為義門)¶
　︹關隘︺金鎖關(在汾陽縣西三十五里一名向陽關巖/險插天中斷如劈為汾石咽吭元史泰)¶
(定帝紀致和元年令汾州之向陽關穿塹壘石/以為固縣志明初置巡司尋廢隆慶初增築)黄¶
　　蘆嶺關(在汾陽縣西六十里置關嶺上憑高為險/明宣德中置巡司/本朝乾隆二十一年)¶
(裁)白璧關(在孝義縣西二十里/府志唐置戍於此)板峪關(在孝義縣/西北三十)¶
(里獨旦村府/志漢文帝置)普同關(在平遥縣南五十里普同谷/口東南接綿上關達沁州沁)¶
(源縣西抵嶺子關南/入平陽府岳陽縣)嶺子關(亦名關子嶺在介休/縣東南六十里路出)¶
(沁源縣明洪武五/年置巡司今裁)永安關(在石樓縣西七十五里/九域志石樓縣有永安)¶
<pb:KR2k0009_SBCK_050-21a>¶
(鎮金史地理志有永安關縣志在縣西臨/黄河路出陜西清澗縣明初置巡司今裁)上平關¶
(在石樓縣西九十里唐書地理志石樓縣北有上/平津通鑑五代梁開平三年延州帥胡敬璋攻上)¶
(平關九域志石樓縣有上平鎮縣志下臨黄河/路出陜西綏德州明洪武十三年置巡司今裁)馬¶
　　村關(在石樓/縣西北)窟龍關(在石樓縣東北六十里黃雲/山口東通孝義南抵隰州北)¶
(接寕鄉明㓋武/初置巡司今裁)孟門關(在永寕州西隋書地理志/定胡縣有關官元和志孟)¶
(門關在定胡縣西一百步河東岸太平寰宇記周/大象元年置孟門津隋開皇元年改曰孟門關州)¶
(志在州西一百二十里孟門鎮/元置離石巡司明因之後廢)安鄉關(在寕鄉縣/南五十里)¶
(為平陽府要隘有堡/城明隆慶元年置)泉子關(在寕郷縣西南/四十里泉子山)冀村¶
　　巡司(在汾陽縣東北四十里/本朝/乾隆二十一年由黄蘆嶺移駐)柳林鎮巡司¶
(在永寕州西一百二十里/本朝/乾隆三十三年由青龍鎮移駐)方山堡巡司(在/永)¶
<pb:KR2k0009_SBCK_050-21b>¶
(寕州北通嵐縣界/本朝雍正八年置)陽城鎮(在汾陽縣南十里又/田同鎮在縣南二十)¶
(里三泉鎮在縣西南二十里羅/城鎮在縣東北二十里皆有堡)郭柵鎮(在汾陽縣/北三十里)¶
(見九域志及金史地/理志今名永安鎮)温泉鎮(在孝義縣西九十里/縣志高唐山迤北為)¶
(北温泉屬孝義迤南為/南温泉屬霍州靈石)鳳尾鎮(在孝義縣西一百/六十里與石樓縣)¶
(接/界)上店鎮(在平遥縣東南六十里又洪善/鎮在縣東北二十五里有堡)張蘭鎮¶
(在介休縣東四十里有堡縣志古名張難堡唐太/宗敗宋金剛於介休追數里至張難堡即此/本)¶
(朝乾隆二十一/年移同知駐此)三交鎮(在臨縣東南五十里又免/兒坂鎮在縣西八十里又)¶
(曲峪鎮在縣西有戍/又白文鎮在縣北)呉城鎮(在永寕州東八十里/又四皓鎮在州東五)¶
(十五里俱有堡又田家㑹鎮王營莊鎮皆在州東/又白霜鎮在州西二十里薛村鎮在州西八十里)¶
(有堡又大武鎮峪口鎮横泉/鎮津梁鎮皆在州北有堡)鉏鈎鎮(在寕鄉縣西/九十里舊多)¶
<pb:KR2k0009_SBCK_050-22a>¶
(鐵/工)石樓營(在石樓縣西九十里黄河岸側地名花/㡳窊明崇禎八年建設守備防守/本)¶
(朝順治六年改置今/所名曰五花新壘)遼壁寨(在孝義縣南十五里/王同里又三河口山)¶
(寨在縣南六十里下柵寨在縣西南二十里兑九/峪山寨在縣西南四十里下堡村寨在縣西五十)¶
(里縣志縣西多山谷居民多鑿地穴其氣口在崖/谷間僅可容身逺者通三五里縣東則皆平地堡)¶
(寨為/急云)西泉山寨(在平遥縣東南二十八里周三百/步又趙壁山寨在縣東南三十里)¶
(周五百步二寨/四面皆有溝)劉屯寨(在介休縣西/汾河西岸)尅狐寨(在臨/縣西)¶
(北一百二十里黄河東岸路通陜西葭州置浮梁/以濟金大定中築城屯兵防禦夏人元廢明洪武)¶
(五年置巡/司今裁)呉起寨(在寕鄉縣南六十里三友/原上相傳魏呉起所築)康家¶
　　堡(在汾陽縣東二十里臨汾水上有渡通平遥縣/又孝臣堡在縣東南見喜堡在縣南十里鞏村)¶
(堡在縣南十五里田村堡在縣西十里中千堡在/縣西北三里太平堡在縣北十五里文同堡在縣)¶
<pb:KR2k0009_SBCK_050-22b>¶
(北四十里小相堡在縣東北二十五里又盡善望/春喬東故顯大相董寺黑浮仁崖里仁西豐靳同)¶
(三泉任家趙家馬/莊諸堡俱在縣境)仁智村堡(在孝義縣東十里又/西盤糧堡在縣東十)¶
(里呉屯堡在縣南十里南姚堡在縣南二十里仁/道村堡在縣西北四十里司馬村堡在縣東北十)¶
(里)郝同堡(在平遥縣東三十里周二里又達蒲堡/在縣西十里周二里杜村堡在縣西南)¶
(十五里周四里侯冀堡在/縣西南十八里周三百步)北張里南堡(在介休縣/東張蘭鎮)¶
(東五里又郝家堡在縣東/四十五里又五里有田堡)義棠堡(在介休縣西南/二十里即舊義)¶
(棠驛又有大宋東西二/堡在縣西北十五里)管頭堡(在石樓縣東南二/十五里又解家圪)¶
(塔堡在縣西南三十里華/城堡在縣西北七十里)雷家莊堡(在寕鄉縣南/通隰州界又)¶
(高家莊堡陳家莊堡皆在縣西五十里蘇家莊堡/在縣西七十里寨裏堡在縣西通陜西呉堡縣界)¶
　　暖泉堡(在寕鄉縣西南九十里又/朱家店堡在縣北二十里)汾陽驛(在汾陽/縣城内)¶
<pb:KR2k0009_SBCK_050-23a>¶
　　洪善驛(在平遥縣/下東門外)義棠驛(在介休縣北關明初置/於縣西二十里宏治中)¶
(移此舊有驛丞/本朝雍正七年裁)玉亭驛(在永寕/州治東)呉城驛(在永寕/州東呉)¶
(城/鎮)青龍驛(在永寕州/南六十里)¶
　︹津梁︺泰和橋(在汾陽縣治/東大街北)古風橋(在汾陽/縣南郭)攀龍橋(在/汾)¶
(陽縣西北二/里許明建)王莊橋(在汾陽縣/東北十里)馬𥙷橋(在孝義縣/南橋南廂)¶
　　勝水橋(在孝義縣/南二里)惠濟橋(在平遥縣下東門外明/末建/本朝康熙三十)¶
(六年/修)濟遠橋(在平遥縣西十/里即古西河橋)崇仁橋(在介休縣東/門外又東有)¶
(通順永固/利民等橋)永利橋(一名師屯橋在介休縣西門外/跨汾河上明正德五年建闊二)¶
(丈有奇長七十餘步萬厯十七年修更名虹霽/本朝康熙三十二年重修又有西門橋舊用木後)¶
(易以/石)夷吾橋(在石樓縣東/近夷吾館)崔家坪橋(在臨/縣東)靈濟橋¶
<pb:KR2k0009_SBCK_050-23b>¶
(在永寕州/南門外)沙曲橋(在永寕州西二十里又西三十/里有寨東橋又十里有柳林橋)¶
　　慶豐橋(在寕鄉縣北郭又縣/北半里有永濟橋)康家堡渡(在汾陽縣/東二十里)¶
(汾水/上)大宋渡(在介休縣北十五/里相近有小宋渡)青龍渡(在永寕州/西一百二)¶
(十里青龍鎮舊設巡司/本朝/乾隆三十三年移駐柳林鎮)霍家堡渡(在孝義/縣東南)¶
(十五里通/介休縣)¶
　︹堤堰︺河堤(在永寕州西北隅東北二川合流時/為城害明宏治初知州吕大川築)中都¶
　　堰(在平遥縣東南一里中都水本西流明成化中/分飲馬水北注嘉靖十三年水衝城乃築此堰)¶
(之水仍/西流)汾河堰(在介休縣西長二十餘/里明萬厯二十四年築)清水堰(在/寕)¶
(鄉縣南明嘉靖二十九年知縣張鏜建通濟橋行/水灌田後廢萬厯三十一年知縣黄應貞引故道)¶
(至城/内)沙㑹堰(在寕鄉縣舊引蕉泉溉田後水涸又/寺灣大高朱家三堰皆引水溉田)¶
<pb:KR2k0009_SBCK_050-24a>¶
　　善利渠(在汾陽縣西南源在孝義縣薛頡山初曰/谷泉後更今名西跨諸山北為葫谷泉稍)¶
(南為澗河首尾百里有奇府志善利渠由靳家里/迤邐而東經陽城見喜乾河等里築堰灌田東入)¶
(汾)利導渠(在孝義縣東十五里/本朝/雍正三年開引汾水溉田)石甕渠(在/孝)¶
(義縣東鑿土岡為渠/迤邐流東北溉田)興隆渠(在孝義縣東南/本/朝康熙十三年開引)¶
(汾水孝/水溉田)普濟渠(在孝義縣南五里/引玉泉山水溉田)白龍渠(在孝義/縣西二)¶
(十里白璧關/引以溉田)介休三渠(在介休縣界東曰東渠西/曰西渠中曰中渠引石桐)¶
(水溉田舊有木平㮣水/本朝康熙八年易以鐵/洪山分水處舊有石平康熙二十二年易以鐵)¶
　　惠民渠(在寕郷/縣南郭)¶
　︹陵墓︺︹周︺段干木墓(在孝義縣東/六里長興村)魏文侯墓(在孝義縣/西五里縣)¶
(志宋汾州守謝景初碑云墓有唐開元時孝/義令楊仲昌碑大中時刺史崔駢摹付鑱立)尹吉¶
<pb:KR2k0009_SBCK_050-24b>¶
　　甫墓(在平遥縣上東門外縣志明萬/厯中於墓前樹碑建享堂四楹)︹漢︺郭巨墓(在/孝)¶
(義縣東北五/里青義村)郭泰墓(在介休縣東五里後漢書本/傳泰卒刻石立碑蔡邕爲文)¶
(曰吾爲碑銘多矣惟郭有道無愧色耳水經注介/休城東有徵士郭林宗碑碑文云陳留蔡伯喈范)¶
(陽盧子幹扶風馬日磾等逺來奔喪朋友服心喪/期年者如韓子助宋子浚等二十四人其餘門人)¶
(著錫衰者十數元和志郭林宗墓在介休縣東三/里周武帝時除天下碑惟林宗碑特詔留縣志冢)¶
(高二丈許周圍繚以垣墻有祠堂饗堂各三間明/嘉靖十年植樹隆慶三年増砌甬道置田十四畝)¶
(本朝康熙十八年增建捲柵茶亭臺堦大門碑/久湮没明萬厯二十一年郭青螺補書/本朝康)¶
(熙十二年太原徵士傳山𥙷/書十三年江寕鄭簠補書)宋冲墓(在介休縣西/南靳村水經)¶
(注介休城東有宋子浚/碑宋冲以有道司徒徵)︹三國︺︹魏︺司馬斌墓(在汾陽/縣西七)¶
(里許一名陳王墓水經注魏黄初二年西河恭王/司馬子盛碑文云王以咸寕四年改命爵土其年)¶
<pb:KR2k0009_SBCK_050-25a>¶
(十二月喪大農閻崇離石令宗羣等二百三十四/人刋石立碑以述勲德碑北廟基尚存縣志考史)¶
(冊斌字子正盛正音相近而/訛改命即封陳故名陳王墓)︹晉︺賈渾墓(在介休縣/南三里縣)¶
(志明崇禎七/年築垣勒碑)︹南北朝︺︹魏︺穆祚墓(在介休縣南七里/明統志祚仕後魏)¶
(爲車騎/大將軍)︹唐︺郭君墓(在汾陽縣北七十里朱彝尊郭/君碑跋郭君碑在縣郭社村土)¶
(岡上碑立於乾封二年中有云揮霜鉞而斬老生/蓋常從太宗攻霍邑者/按舊唐書宋老生棄馬)¶
(投塹甲士斬之新唐書則云爲劉宏基所殺創業/起居注又云老生攀繩上城軍頭盧君諤所部人)¶
(跳躍及而斬之世咸不/知揮刄者之爲郭君也)宋務光墓(在永寕州南五/十里府志有石)¶
(羊虎猶存碑/文剥落矣)︹宋︺王嗣宗墓(在汾陽縣/西南十里)狄青墓(在汾/陽縣)¶
(北十里/劉村)趙昌言墓(在孝義縣/西賢者里)文彦博祖母墓(在介/休縣)¶
(西一里許又文氏祖墓在/孝義縣董屯村彦博有記)呼延贊墓(在石樓縣西/南九十里忠)¶
<pb:KR2k0009_SBCK_050-25b>¶
(孝村府志為河水/所齧今圯於河)陳摶墓(在永寕州北二/里三陽山半)︹元︺吕㳘¶
　　墓(在汾陽縣西南/三里虞集撰碑)張益墓(在汾陽縣/西北三里)鄭允中墓(在/石)¶
(樓縣南/五里)袁湘墓(在臨縣北太平/鄉姚燧撰碑)︹明︺霍冀墓(在孝義/縣北一)¶
(里)孝女墳(在平遥縣東七里縣志趙氏三女以親/老俱不適人親殁後三女親築墳高三)¶
(丈周二畝各樹柏一株明正統中夜有盜樹/者斧聲徹二十里外盜逸去聞者以為孝感)¶
　︹祠廟︺忠孝祠(在汾陽縣南郭祀明浙江布政使辛/彦博長清知縣田耔登州知州嚴泰)狄¶
　　武襄祠(在汾陽縣西門/内祀宋狄青)崔刺史祠(在汾陽縣城内/祀唐天寶中汾)¶
(州刺史/崔宏禮)項槖祠(在汾陽縣/西三十里)子夏祠(在汾陽縣元和/志在西河縣北)¶
(四十/里)段干木祠(在孝義縣有二一在縣東南長興/村一在縣東北船頭村又接府志)¶
(郡中有師垣坊式/賢里皆其遺跡)介之推祠(有二一在平遥縣西/門外高邱上一在介)¶
<pb:KR2k0009_SBCK_050-26a>¶
(休縣西門外水經注石桐水/逕石桐寺西即介之推祠)賈令祠(在介休縣南/三里祀晉令)¶
(賈/渾)文潞公祠(在介休縣北關/祀宋文彦博)忠烈祠(在永寕州治/北祀明時死)¶
(節知州王亮采判官甯晉封學正郝綸訓導郝珊/田成杜本翰驛丞劉靜生員張中路孫光裕車成)¶
(州民張邦化李正/秋崔桂劉潮湖)臺駘廟(有二一在汾陽縣東南/三里亦名昌安宫唐貞)¶
(觀九年建一在石樓/縣南三里翠金山)魏文侯廟(在孝義/縣治南)大禹廟(在/孝)¶
(義縣東北/司馬村南)灌嬰廟(在平遥縣/東嬰溪)漢高祖廟(在石樓縣/北團圓山)¶
(頂)¶
　︹寺觀︺天安寺(在汾陽縣東郭漢郭泰宅唐始建為寺/名大中宋改名太子院明洪武中更今)¶
(名)資福寺(在汾陽縣南郭/隋開皇二年建)石塔寺(在汾陽縣西/五里唐建)崇¶
　　勝寺(在汾陽/縣西北)天宫寺(在汾陽縣北隋建邑中巨刹/太平里有法興寺池定里有)¶
<pb:KR2k0009_SBCK_050-26b>¶
(馬鳴寺皆/其下院)實際寺(在汾陽縣北二十里/樓閣玲瓏崖谷勝境)靈巖寺(在/汾)¶
(陽縣東北二十/五里隋唐時建)永福寺(在孝義縣南二十里唐名/法廣寺宋慶厯中改今名)¶
　　清涼寺(有二一在孝義縣下馬寛村一/在寕鄉縣治中央金明昌中建)太子寺(在/平)¶
(遥縣治東隋開皇時建名寶昌寺中有淨梵王太/子像唐武宗毁佛寺人匿其像大中時復修持像)¶
(來置因名/太子寺)鐵佛寺(在平遥縣東南十五里北齊武/平二年建又二十五里有百福)¶
(寺後魏熙平中建舊名/郭村寺宋嘉祐中改名)興王寺(在介休縣治東南/隅唐貞觀初建)¶
　　永利寺(在介休縣東三十里/鄔城西宋大觀初建)雲峯寺(在介休縣南/綿山抱腹崖)¶
(下唐貞觀/初勅建)迴鑾寺(在介休縣南縣志唐太/宗遊幸至此迴鑾故名)永慶寺¶
(在石樓縣治東始建/無考宋元明俱重建)天安萬夀寺(在永寕州冶東/北元大徳中建)¶
(有石刻羅/漢像絶工)石佛寺(有二一在永寕州西二里有石/佛三尊一在寕鄉縣西元至大)¶
<pb:KR2k0009_SBCK_050-27a>¶
(三年/建)安國寺(在永寕州/西二十里)南山寺(在永寕州西一百/二十里孟門之南)¶
(頂唐太宗幸此勅尉遲恭監造有泉飛瀑金大/定中僧慶賡灌水入田嘉禾合穎賜額靈泉寺)金¶
　　閣寺(在永寕州北三十里馬頭/山下舊通志梁武帝重修)寶泉寺(在永寕州/北六十里)¶
　　安國寺(在寕鄉縣南五十/里唐顯慶二年修)仙槐觀(在汾陽縣治西/府志有槐枯朽)¶
(如刳舟金皇統中異人投/藥倐長茂後人因以名觀)長春觀(在汾陽縣西十/里鳴鶴洞元丹)¶
(華子修/煉之所)清虛觀(在平遥縣下東門内唐顯慶間/建名太平觀宋治平初改今名)柏¶
　　仙觀(在平遥縣西南十里通志中有古柏一本五/枝圍二丈五尺西向一枝以石柱擎之石入)¶
(柏尺餘拔柱離地一柱刋金泰/和七年一柱刋明嘉靖三十年)龍泉觀(在介休縣/治東北隅)¶
(隋義寕/初建)元都觀(有二一在永寕州治東北一在寕/鄉縣東一里卧龍岡俱元時建)¶
　　洞陽觀(在永寕州東五十里鳳凰山/唐貞觀間尉遲恭奉勅建)¶
<pb:KR2k0009_SBCK_050-27b>¶
　︹名宦︺︹漢︺杜延年(南陽人宣帝時為西/河太守治甚有名)馮立(杜陵人西/河太守善)¶
(立條敎吏/民悦服)宋漢(長安人延光中為西/河太守以恩威著稱)︹晉︺刁雙(饒安/人孝)¶
(明時西河太守為/政清簡吏民安悦)賈渾(魏昌人太安中為介休令/劉淵將喬晞攻陷之渾抗)¶
(節不降曰吾為晉守豈苟/求生以事賊晞怒殺之)︹南北朝︺︹魏︺穆羆(代人孝/文時轉)¶
(吐京鎮將深自刻勵後改吐京鎮為汾州仍以羆/為刺史威化大行孝文以羆政和人悦増秩延限)¶
　　劉升(孝文時吐京太守甚有威惠限滿還都胡人/八百餘詣刺史穆羆請留羆為表請孝/從)¶
(焉)宇文測(武川人大統中以大都督行汾州事州/接東魏東魏人來攻測獲之解縛引見)¶
(待以客禮並紿糧餼衞送出境東魏人大慚不復/為㓂汾晉之間各安其業兩界之民遂通慶弔)¶
　　︹北齊︺房豹(東武城人河清中拜西河太守地接周/境俗雜稽胡豹為政清靜甚著聲績)¶
　　︹周︺王雅(新固人明帝初除汾州刺史勵精為/治人庶悦附自逺至者七百餘家)虞慶¶
<pb:KR2k0009_SBCK_050-28a>¶
　　　則(櫟陽人宣政中拜石州總管甚有/威惠稽胡慕義而歸者八千餘户)︹隋︺韋冲(杜陵/人高)¶
(祖時拜石州刺史/甚得諸胡懽心)段文振(期原人高祖時為/石州刺史有威惠)李德¶
　　　佋(平棘人大業末為離石郡司法書佐太守楊于/崇特禮之唐兵起子崇死之德佋赴哭盡哀至)¶
(介休詣唐帥請葬子崇見許因贈子/崇官令德侣為使者往離石禮葬)︹唐︺王儉(石州/刺史)¶
(武德二年離石胡劉/李貞陷石州儉死之)崔隠甫(武城人明皇時為汾/州長史廉介自守明)¶
(吏治在職/以强正稱)楊仲昌(闅鄉人明皇時為孝義令鸞/降庭樹太守蕭恕表其政)薛¶
　　　從(龍門人累遷汾州刺史隄文谷濾/河二水引溉公私田汾人利之)陸璪(蘇州人/西河太)¶
(守屬邑多虎前守設檻穽/璪至撤之而虎不為暴)賈躭(南皮人天寶中為/汾州刺史治凡七)¶
(載政有/異績)李勉(鄭惠王曽孫肅宗朝為/汾州刺史不威而治)劉暹(南華人/為汾州)¶
(刺史天資疾惡所至以/方直稱為觀察使所畏)︹宋︺李謙溥(盂人開寶元年/為汾州路都監)¶
<pb:KR2k0009_SBCK_050-28b>¶
(在州十年敵/人不敢犯境)田畫(陽翟人知西河縣/有善政民甚德之)張克戩(開封/人宣)¶
(和中和汾州金兵圍太原遣將來攻克戩畢力扞/禦數選勁卒撓金營出不意焚其柵金兵引去靖)¶
(康初金兵復逼城益厲兵儆守援不至遂陷克戩/南向拜自引決從死者八人事聞贈延康殿學士)¶
(諡忠/確)徐徽言(西安人宣和末知石州金人圍太原/自隰石以北不通者累月徽言以三)¶
(千人渡河一戰破之遷知晉/寕軍兼嵐石路沿邊安撫使)︹金︺郭企忠(唐汾陽王/子儀後天)¶
(會中知汾州事時汾州初下居民多為軍士掠去/城邑蕭然企忠詣帥府力請聽其親屬贖還未幾)¶
(完實如故石州賊閻先生衆數萬至城下僚屬慮/有内變企忠曰吾於汾人有德保無他乃率吏民)¶
(城守會援至/合擊破之)董師中(洛州人平遥丞縣有劇賊王/乙素凶悍不可制師中捕得)¶
(杖殺之一境遂安時大軍後野多枯/胔及有遺櫬寓於驛舍者悉為葬之)︹元︺睦大用(神/峯)¶
(人延祐中同知汾州/廉公有威吏民畏服)楊乘(渤海人至正初介休縣/尹歲饑民散為盜乘立)¶
<pb:KR2k0009_SBCK_050-29a>¶
(法招之使自新皆棄/兵頓首願為良民)韓謙(河南人至正間平遥縣/尹公勤廉慎三年如一)¶
(日嘗被命問理賊黨滌/除冤濫全活者數百家)︹明︺柳元泰(洪武初知介休/縣用法平恕民)¶
(用悦服邑之三壇養濟院倉/厫税課司惠民局皆其創建)葉伯巨(寕海人洪武/八年詔國子)¶
(生分教北方伯巨得平遥訓導待諸生如子諸生/愛之如父兄九年星變求言上書以分封太侈切)¶
(諌獲/罪)衞健(洪武中孝義縣丞後燕/師起率所部禦之戰死)齊政(山陽人建/文時知孝)¶
(義縣事無繁劇即决暇則/巡行隴畝勸農邑以富饒)梁杲(景泰元年知寕鄉/縣嚴明有才畧創)¶
(建城池永為保/障民甚德之)王道(曹溪人宏治間知石州慈祥/愷惻均賦折獄民咸感化累)¶
(月庭無人跡在任九/年去民作歌誦之)於敖(岷州人嘉靖中由郎中/陞左叅政駐汾州時强)¶
(宗内亂邊兵外乘吏民莫知所措敖下車經畧/遂以怗然因創作外城及四鄉堡寨盜不敢犯)王¶
　　仁(盩厔人嘉靖初知石樓縣多善政有冤獄不决/者八年仁為出之石樓舊無跕銀議者欲增仁)¶
<pb:KR2k0009_SBCK_050-29b>¶
(力爭/得免)陳情(樂州人知孝義縣隆慶丁卯秋俺荅兵/簿城下竭力捍禦敵退甓城垂完始調)¶
(去)張守標(玉田人知汾陽縣值宗藩横恣有司垂/首聽命守標獨不屈榜示通衢曰敢有)¶
(挾勢魚肉吾民者將以死救之藩/役斂跡未幾卒官汾民痛悼之)陳舜道(新安人/萬厯中)¶
(知臨縣嚴明敏斷築隄障/水民食其福者六十年)侯君昭(崇禎末知汾州/府流賊破城不)¶
(屈/死)劉必達(崇禎末知汾陽縣流賊/破城袖出罵賊文被殺)楊家龍(曲陽人/崇禎中)¶
(由歲貢生知寕鄉縣民遭兵/亡徙過半撫之七年皆復業)¶
　︹本朝︺黃廷柏(海州人順治五年知汾州府姜瓖之亂/城䧟死之後贈太僕寺卿祀忠烈祠雍)¶
(正二年/御賜成仁取義四字額同時臨縣/知縣張耀祖奉天人典史王之佐浙江人寕鄉知)¶
(縣王昌運沙河人俱殉節死耀/祖贈按察司僉事祀忠烈祠)周召南(遼陽人順/治中知汾)¶
(州府時㓂亂初定一以招徠綏輯爲務武㫁舞文/爲民害者懲之不少貸下教屬邑徭賦有當均當)¶
<pb:KR2k0009_SBCK_050-30a>¶
(豁免者以告將爲/民請命民甚德之)高士達(太原貢士姜瓖之叛奉/委署平遥縣事涖任七)¶
(日賊至執之/不屈遇害)周士章(上元人順治十三年以舉人/知石樓縣縣在萬山中土瘠)¶
(經亂後多奸蠧士章得主名按治之又/平徭弭盜通商勸墾期年民獲蘇息)王之儀(廣/寕)¶
(人順治七年知寕郷縣時姜瓖初平逋亡幾半之/儀招來復業大雨水漲毁城垣十餘丈之儀督衆)¶
(完築躬負土石城獲無圯水退築䕶/城堤於外樹柳其上往來者便之)張恪(涇陽人/康熙十)¶
(年以舉人知平遥縣誠心愛民尤重士類人不敢/干以私邑豪噬民恪亷知其狀立杖斃之至今猶)¶
(稱其/清亷)龔應霖(四㑹人康熙二十二年以舉人知寕/鄉縣縣在萬山中多虎患應霖至虎)¶
(遁跡循/聲卓然)吕履恒(新安人康熙三十八年以進士知/寕鄉縣性慈恕撫羸弱有恩庭少)¶
(笞扑而豪猾斂跡催科自爲籍時召民驗問/胥史不得中飽尤加意作人以治行擢御史)¶
　︹人物︺︹漢︺郭泰(字林宗介休人早孤就成臯屈伯彦學/三年博通墳籍善談論遊洛陽河南尹)¶
<pb:KR2k0009_SBCK_050-30b>¶
(李&KR0574;大奇之遂相友善於是名震京師司徒黄瓊/辟大常趙典舉有道並不應汝南范滂稱其隱不)¶
(違親貞不絶俗天子不得臣諸侯不得友後遭母/憂有至孝稱奬拔士人皆如所鑒平生不為危言)¶
(覈論故黨事起卒不與其難卒時/年四十二四方來㑹葬者千餘人)賈淑(字子厚介/休人性險)¶
(害邑里患之而郭林宗不拒後改過自勵終成/善士鄉里有憂患者輒傾身營救為時所稱)︹晉︺¶
　　王延(字延元西河人九歲喪母幾至㓕性繼母卜/氏遇之無道延事之彌謹嘗盛冬思生魚延)¶
(尋汾叩氷哭忽一魚長五尺踊岀延取之進/母食之積日不盡於是心悟撫延如已岀)孫楚¶
(字子荆中都人祖資魏侍中楚年四十餘始參鎮/東軍事累遷衞将軍司馬惠帝初為馮翊太守初)¶
(與同郡王濟友善濟為本州大中正自為楚品狀/曰天材英傅亮抜不羣楚子洵纂洵子盛善言名)¶
(理篤學不倦著魏氏春秋晉陽秋詞直理正咸稱/良史官至祕書監加給事中纂子綽博學善屬文)¶
(逷江為文士冠/官至廷尉卿)︹南北朝︺︹魏︺郭文恭(平遥人仕魏為/太平令年逾七)¶
<pb:KR2k0009_SBCK_050-31a>¶
(十父母俱亡孝慕罔極乃居祖父墓次晨夕拜跪/跣足負土培祖父二墓寒暑竭力積年不巳見者)¶
(莫不哀歎尚書/聞奏表其門閭)張濟(字士度西河人涉獵書傳清/辯善儀容道武愛之以爲行)¶
(人拜散騎侍郎襲爵成紀侯先是晉雍州刺史楊/佺期乞師常山王遵以禦姚興道武遣濟爲遵從)¶
(事即報之濟自襄陽還道武問江南事濟曰君弱/臣强全無綱紀并述與佺期問答之語道武嘉其)¶
(詞後以累使稱旨/拜勝兵將軍卒)︹唐︺鄭興(孝義人母病割股爲羹/以進母食之艮愈貞觀)¶
(元年有司以聞詔改/永安縣爲孝義縣)宋令文(汾州人富文辭工書/有力絶人世稱三絶)¶
(高宗時爲東臺詳正學士子之問厯考功員外郎/越州長史與沈佺期皆以詩名學者宗之其弟之)¶
(悌蹻勇之愻精草隸世謂皆得父一絶之悌爲驩/州總管募壯士八人擊蠻獠大呼薄賊賊七百人)¶
(皆伏不能興遂平賊/之愻爲連州參軍)宋務光(字子昂西河人舉進/士及第累遷右衞騎)¶
(曹參軍神龍元年大水詔求直言務光上書言水/者隂類臣妾干政之象宜杜絶其萌太子國本宜)¶
<pb:KR2k0009_SBCK_050-31b>¶
(早定外戚武三思等不宜任以機要疏奏不省俄/以監察侍御史巡察河南道以考最進殿中侍御)¶
(史遷右/臺卒)︹五代︺︹晉︺薛融(平遥人少以儒學知名晉高/祖鎮太原融爲觀察判官高)¶
(祖徙鄆欲據太原拒命問賓佐可否融獨對曰進/退存亡之理豈易言哉高祖不之責也高祖入立)¶
(累拜右諫議大夫時詔修洛陽大内融上書切/諌高祖詔罷其役改尚書右丞分司西京卒)︹宋︺¶
　　　辛仲甫(字子翰孝義人少好學及長能吏事周廣/順中爲郭崇掌書記厯外任累雪冤憤多)¶
(有治績太祖問羣臣誰爲文武兼全者趙普以仲/甫對太平興國初遷起居舍人使遼遼主欲留之)¶
(仲甫以死誓遼主竟不能屈累拜/給事中參知政事加太子少傅卒)田紹斌(汾州人/以戰功)¶
(積官至龍衞指揮使從太祖下荆湖平嶺南及討/蜀敗全師雄黨數千賜賚有加凡在蜀三歲剽盗)¶
(殄除還改龍㨗都虞侯太平興國二年梅山洞蠻/叛命與翟守素分往擊之至邵州大潰其衆禽蠻)¶
(二萬自是其黨帖服官至左領/軍衞大將軍領康州團練使卒)侯延廣(平遥人父/仁矩治軍)¶
<pb:KR2k0009_SBCK_050-32a>¶
(有方畧厯數郡咸有善政延廣補西頭供奉官太/平興國初出䕶延州軍善撫士卒下樂為用戎人)¶
(畏服叛卒劉渥素號驍勇無敵㓂耀州謀入京兆/延廣擊斬之羣盜喪氣關右遂定上嘉之擢拜崇)¶
(儀使淳化二年知靈州平夏臺趙保忠就/縛手詔褒美累拜安州團練使知靈州卒)趙昌言¶
(字仲謨孝義人太平興國初舉進士甲科累官御/史中丞河東用兵條上邊事太宗以為樞密副使)¶
(淳化中議弛茶鹽禁以省轉漕昌言極言非便太/宗不納卒以無利而罷出知天雄軍増築隄防民)¶
(免水患召拜給事中參知政事卒官户部侍郎諡/景肅昌言强力尚氣㮣當官無所顧避所至以威)¶
(斷立名雖屢經擯斥未嘗自少抑損喜推奬後進/李沆王禹偁皆其所薦又以女妻王旦後俱為名)¶
(臣)文彦博(字寛夫介休人舉進士第厯内外任皆/有治績召拜樞密副使參知政事貝州)¶
(王則反彦博討擒之進同中書門下平章事至和/三年仁宗方受朝疾暴作因留宿殿廬遇事持重)¶
(衆心以安久之封潞國公英宗時拜樞密使熙寕/中為王安石所惡力引去元祐初復命平章軍國)¶
<pb:KR2k0009_SBCK_050-32b>¶
(重事居五年致仕歸洛卒年九十有二贈太師諡/忠烈彦博逮事四朝任將相五十年名聞四夷平)¶
(居接物謙下尊徳樂善如恐不及其在洛也與富/弼司馬光等十三人為洛陽耆英㑹好事者莫不)¶
(慕/之)狄青(字漢臣西河人善騎射寶元初趙元昊反/青以衞士選延州指揮使常為先鋒大小)¶
(二十五戰皆披靡莫敢當尹洙與談兵善之薦於/韓琦范仲淹仲淹授以左氏春秋青由是折節讀)¶
(書悉通秦漢以來將帥兵法益知名戰數有功皇/祐中儂智高反嶺外騷動青上表請行遂合孫沔)¶
(余靖兵討平之以功拜樞密使岀判陳州卒贈中/書令諡武襄青慎密寡言行師先正部伍明賞罰)¶
(與士同饑寒勞苦雖敵猝犯之無一士敢後先者/尤喜推功與將佐尹洙以貶死青悉力賙其家事)¶
(子詠為閤門/使亦有戰功)郝戭(字伯牙定胡人家貧竭力養親/舉進士厯通山令年未五十以)¶
(父樵老上書請致仕為父求官執政諭使赴官而/後請乃留妻子於家獨奉父行踰歲得太子中允)¶
(歸未至鄉里而樵卒自負土造冢事聞詔賜粟帛/治平末薦辟皆不起戭忠信自將篤行苦節隱居)¶
<pb:KR2k0009_SBCK_050-33a>¶
(而/卒)王奇(汾州人武舉中第章惇經營湖北溪洞以/為將領降其酋舒光貴縛元猛平懿洽等)¶
(州累遷湖南都監徙廣西宜州蠻冦邊奇戰敗麾/下勸之走奇罵曰大丈夫當盡節以報國何走為)¶
(戰而死詔贈/忠州防禦使)郝質(字純夫介休人少從軍挽强第/一為府州駐泊都監積功超遷)¶
(内殿承制并代路都監討平貝州賊遷六宅使神/宗初為都指揮使卒贈侍中諡曰武莊質御軍有)¶
(紀律犯者不貸而享犒豐渥公錢不足出/已俸助之平居自奉簡儉尤篤於信義云)李浩(字/直)¶
(夫家本綏州徙西河好學通兵法以戰功積官廣/西都監裒西北疆事著安邊䇿上之神宗召對改)¶
(管幹麟府兵馬未行從章惇於南江擊除懿州蠻/酋遂城懿州進討黔江蠻復城黔江擢西河鈐轄)¶
(後以復蘭州功知蘭州元/祐初卒贈安化軍留後)︹元︺杜豐(字唐臣西河人/倜儻不羣通兵)¶
(法太祖時由兵馬都提控累遷河東南北路兵馬/都元帥攻城畧地平賊撫流民功最多請老後卒)¶
(於家子思敬官至中/書左丞卒諡文定)鄭允中(石樓人事仁宗東邸/小心謹慎初為浙東)¶
<pb:KR2k0009_SBCK_050-33b>¶
(廉訪使累官至冢宰/皆有功徳封衛國公)吕㳘(字蒙甫西河人潛心性/理之學厯江南諸道行)¶
(御史臺監察御史上疏條八事絀貪吏弭蜀宼天/厯初由南臺都御史兼海北海南道肅政廉訪使)¶
(所至皆著政/績卒諡簡肅)褚不華(字君實石樓人沉黙有器局/出中瑞司驛使累官淮東廉)¶
(訪副使至正中汝頴盜發不華行部至淮安極力/守御以功陞廉訪使後城陷被執不屈為賊所臠)¶
(子伴哥冒刃䕶之亦見殺事聞贈翰/林學士承旨追封衛國公諡忠肅)張嵓起(字傅/霖汾)¶
(州人為國子助教免歸盜/陷汾州嵓起與妻赴井死)︹明︺辛彦博(初名彦德平/遥人貢入太)¶
(學篤行著聞太祖重之賜今名蓋以文彦博期之/也旋授監察御史累遷浙江按察使永樂中為浙)¶
(江左布政使卒彦博居官四/十年委身忘家不置田宅)宋禮(石州人洪武中/由國子生授山)¶
(西僉亊建文時厯刑部員外郎成祖即位擢禮部/右侍郎工部尚書出治會通河十旬厎績遂為國)¶
(家永利宏治中勅建祠/南旺湖上有司致祭)楊智(介休人早喪父事母/至孝母亡廬墓哀毁)¶
<pb:KR2k0009_SBCK_050-34a>¶
<pb:KR2k0009_SBCK_050-35a>¶
(轉輸積貯便宜四事報可復岀巡撫山東遷兵部/侍郎總督陜西三邊軍務時延綏寕夏皆報捷上)¶
(賚金帛晉兵部尚書以議憲臣功/罪及京營事宜忤輔臣乞歸卒)趙訥(孝義人嘉/靖進士知)¶
(定興縣賑饑有法調江都時權貴欲以其邑税糧/飛灑鄰邑訥不從升刑部主事差管徐州倉岀羨)¶
(餘修吕梁洪橋升郎中岀知四川保寕府移疾歸/訥性孝友嗜讀書多著述居官清廉年七十九卒)¶
(門人私諡/文真先生)張珩(石州人正德末進士嘉靖初授御/史陳鹽法馬政邊畧二十七疏出)¶
(督兩淮鹽課夙弊盡除繼官直隸陜西皆著聲擢/延綏巡撫經畧寕夏晉兵部侍郎總督陜西前後)¶
(獲首功甚衆珩博洽多聞行履修潔居/官廉毅有為卒贈兵部尚書諡襄敏)張鈞(石州/人正)¶
(徳末舉於鄉以親老不仕嘉靖中俺答來犯鈞自/外赴救而父已被殺鈞盡餂其血號慟三日而卒)¶
(獲/旌)高金(石州人嘉靖初進士厯兵科給事中九年/上疏削邵元節真人號並奪李得晟恩卹)¶
(上怒立下詔獄拷掠終以其言直釋之尋偕御史/唐愈賢稽覈御用監財物劾奉御李興等侵蝕狀)¶
<pb:KR2k0009_SBCK_050-35b>¶
(寘諸獄後累官/蘇州兵備副使)張永安(石州人嘉靖中父為寇所/逐永安持梃追擊之傷二)¶
(賊趣父逸去而身自/後衞之被數十創死)范道行(字天衢平遥人九歲/能文萬厯舉人知澠)¶
(池縣有惠政民為立生祠以忤/魏璫被劾歸闖賊之亂罵賊死)范竒芳(汾陽義勇/流賊破城)¶
(憤甚竟刺殺偽/都尉自刎死)孫士亭(臨縣人崇禎中扶父避流/賊賊追及射其父亟持鋤)¶
(奔賊擊之賊棄弓矢走引羣賊共射士/亭身中十七矢死父逸得免事聞旌表)張承相(永/寕)¶
(人父卒事母以孝聞闖賊至母被執奔救遂俱遇/害賊退爭往視之承相屍尚抱其母之首也有司)¶
(為請立/孝烈碑)¶
　︹本朝︺趙永祚(汾陽人順治初進士授雷州府推官執/法不阿有治績後補慶陽亦以清敏著)¶
(既卒囊橐蕭/然人稱廉吏)任長慶(字雲石石樓人順治二年以/貢生授中書舎人姜瓖亂從)¶
(大兵恢復有贊畫功尋以工部郎榷蕪/湖龍江三關以廉潔著遷洮岷道卒於官)師佐(字/靖)¶
<pb:KR2k0009_SBCK_050-36a>¶
(公水寕人順治中進士知福寕州招流亡約胥吏/民立祠祀之遷蘇州府督糧同知釐正漕規民恪)¶
(遵/之)于成龍(字北𬈑永寕人性廉而果順冶中知羅/城縣遷知合州厯黄州府同知皆有異)¶
(績擢知建寕府改武昌造橋蒲圻以山水衝圯罷/職㑹東山宼作巡撫張朝珍委成龍除賊而妖人)¶
(黄金龍及劉君字煽亂麻城成龍單騎降君孚乎/斬金龍以功再知武昌調知黄州平陽邏鎮賊陳)¶
(鼎業等衆數萬人自軍興至班師凡二十四日東/山大定擢福建按察使活軍民連坐重辟者以千)¶
(百計遷布政使舉卓異巡撫直隸進兵部尚書總/督江南江西善政著聞紏劾墨吏不少貸卒於官)¶
(無長物士民巷哭罷市加太子太保/予廕/諡清端/聖祖仁皇帝親製碑文以寵之雍)¶
(正十年入/祀賢良祠)張芭(介休人生二嵗父客逺方比長尋/父至呉越負父柩歸事母至孝母)¶
(喪哀毁築室墓/傍飲食必奠)魏之憲(汾陽貢生事母盡孝母病/禱神請代次日果愈比殁)¶
(哀毁盡禮康熙/三十一年/旌)張廷藩(介休人孝友性成至老/不衰乾隆年間/旌)¶
<pb:KR2k0009_SBCK_050-36b>¶
　︹列女︺︹三國︺︹魏︺張昌蒲(兹氏人太傅定陵成侯鍾繇之/命婦修身正行非禮不動貴妾)¶
(孫氏心害其賢讒毁無所不至昌蒲姙娠乃置藥/食中覺而吐之竟不言於繇繇知之出孫氏及生)¶
(㑹經書皆親教之㑹/為大官猶勤規誨)︹晉︺賈渾妻宗氏(渾為介休令/劉淵將喬晞)¶
(陷城死宗氏有姿色晞欲納之宗氏罵曰屠販奴/豈有害人之夫而欲加無禮於爾安乎何不促殺)¶
(我因仰天大哭晞遂/害之時年二十餘)︹宋︺侯延廣乳母劉氏(延廣初/在襁褓)¶
(遭王景崇之難劉氏以己子代延廣/死抱持延廣行丐至京師還其祖益)郝戭妻聶氏¶
(定胡人戭為父求官而父遽死服除薦辟皆不應/姻族語聶使勸戭仕聶曰吾不德無以助君子敢)¶
(强其所不欲以累其髙耶/聶事舅姑亦以孝義著)︹元︺姜鳳舉妻皇甫氏(西/河)¶
(人性淑慎恪盡婦道夫亡或勸之再醮泣曰禽鳥/且有死不再配者奈何人不如鳥撫遺孤一節以)¶
(終泰定/中旌表)︹明︺郭世玉妻陳氏(汾州人夫亡事舅姑撫/㓜子孀居七十餘年兩)¶
<pb:KR2k0009_SBCK_050-37a>¶
(遇大兵藏匿巖穴未/嘗虧節洪武初旌表)朱知　妻賀氏(汾陽人知/爲鎮國中尉)¶
(賀封淑人知/疾死晝夜悲痛旬日不食竟死事/聞禮官按典無旌命婦例世宗特命旌之諡曰貞)¶
(烈)安勲妻白氏(永寕人嘉靖辛丑寇亂從夫匿土/穴寇急攻令夫逸去罵賊不屈身)¶
(被十餘創死又牛宗近妻李氏侯景儒妻呉氏張/環妻李氏張蘭妻馮氏喬甫妻郭氏及賀女温女)¶
(俱以罵賊/死同被旌)楊大仁妻張氏(孝義人美姿容歸省時/路遇强暴力拒之遂被)¶
(害)王廷明妻李氏(平遥人隆慶元年俺答兵入境/李與夫攜㓜女避匿爲所執欲)¶
(掠去李牽其夫抱女不釋賊先殺女次殺夫李枕/尸痛哭奮詈不屈賊並殺之時李得海妻郭氏挈)¶
(其女出走被執將汚之郭厲聲曰可/碎身而亡不能辱身而生遂見殺)喬應光妻蘇¶
　　氏(永寕人隆慶中流賊陷城投井死又/車同軌妻喬氏亦投井死俱被旌表)毛世武妻¶
　　鞏氏(平遥人夫出亡里中兒以䙝語嘗/之鞏大罵竟爲所殺巡按表其門)温登魁妻¶
<pb:KR2k0009_SBCK_050-37b>¶
　　梁氏(平遥人年十九夫亡姑欲强嫁之/梁以刀墮三指為誓完節以終)李廷保妻¶
　　秦氏(介休人年十八夫亡家貧守節有諷/之嫁者殘其面以明志年九十餘終)郭朝臣¶
　　妻羅氏(介休人郭病篤謂曰爾年少我死盍嫁之/羅泣曰妾不忍聞此妾之義有死無二遂)¶
(自縊次日/夫亦死)郭宗妻王氏(介休人有姿色郭他岀里/少年逼之王氏大呼少年)¶
(逸去夫還語以故即/縊死巡撫表其墓)王珙妻鄭氏(石樓人歸珙未/逾年珙卒守節)¶
(事姑甚謹居九載姑殁有欲奪其志者鄭嘆曰吾/之不死以有姑也今姑死何以生為遂自縊有司)¶
(以貞/節聞)袁汝器妻穆氏(臨縣人夫亡守節翁利財欲/奪其志穆覺自縊縣令旌之)¶
　　李茂才妻劉氏(汾陽人崇禎中流賊暴掠避匿崖/窟賊索之急茂才見殺劉枕尸大)¶
(慟賊擁上馬投地奮罵賊脅諸婦/羅勸罵益甚賊怒揮刀碎其屍)任克已妻孫氏¶
(孝義人兵掠其家孫扶姑伏草中兵先殺姑脅從/之孫罵不絶聲復以刀斫其髪孫卒不可奪刃其)¶
<pb:KR2k0009_SBCK_050-38a>¶
(腹而死又辛門妻傅氏夫為兵所殺投崖/殉之任自修妻程氏𬒳執不屈觸壁死)任自立¶
　　妻許氏(石樓人崇禎五年闖賊破城許正色罵賊/墜城死子起家妻趙氏亦不屈死又張法)¶
(聖妻李氏/投井死)樊節妻劉氏(臨縣人崇禎五年流賊陷/城守義不屈罵賊死又郝)¶
(孔昭妻陳氏墜城賀安邦妻賈/氏投井郭增妻高氏自縊皆死)高汝賢女(臨縣人/年未及)¶
(笄流賊挾之上馬女大罵自投/地數次賊怒殺之撫按旌其門)崔某妻王氏(永寕/人其)¶
(夫弟誘汚之不從/自縊巡按旌之)崔有福妻(永寕人失其氏崇禎/末為賊將田虎所執)¶
(大罵不/屈見殺)王楨妻楊氏(寕鄉人有孝行闖賊亂闔邑/驚怖楊櫛如平時王戲曰汝)¶
(從賊乎楊曰我豈從賊賊雖刃我不懼也尋舉家/被害賊掠楊扶馬上投地者再賊怒斷其左手楊)¶
(罵益厲身罹七刃而死又靳可/榮妻郝氏以不肯上馬被殺)¶
　︹本朝︺雷龍騰妻齊氏(汾陽人早寡晨詣場圃遇强暴/齊持梃格鬬傷而仆地遂被害)¶
<pb:KR2k0009_SBCK_050-38b>¶
(康熙五十/五年/旌)張國儒妻梁氏(平遥人姜瓖之亂為賊/所掠不屈死之又李冠)¶
(楠妻劉氏被執毁/形自廢不食而死)劉氏(小字梅兒平遥人姿容端/麗夫無行投人為奴逼令)¶
(偕往泣累日夜半母問之梅兒曰兒/意已決次日當行啟户視之竟自縊)王之瑛妻劉¶
　　氏(永寕人姜瓖之變奉姑挈子避之至河賊追及/劉棄子弗顧獨扶姑以濟姑得免難人以孝稱)¶
　　白琦妻蕭氏(永寕人遇强暴逼汚不從體被重/創尋自縊康熙四十八年/旌)王¶
　　球妻賀氏(寕鄉人姜瓖之變球挈家竄徙無常球/間語賀曰脱逢賊奈何賀曰死易事耳)¶
(肯辱君耶尋劉定國據邑叛球父子胥被害賀/方鄉居凶問至從容出城牽裾蒙面投崖死)董¶
　　科妻高氏(汾陽人年二十五守節撫孤姜瓖之變/賊騎執之大罵不屈遂遇害雍正七年)¶
(旌)趙靖妻馮氏(寕鄉人守正捐軀/雍正元年/旌)張元吉妻董氏¶
(汾陽人守正捐軀同縣烈婦張永春妻姜氏賀元/妻李氏曹欽妻鄭氏節婦王䢴謙妻田氏馮間元)¶
<pb:KR2k0009_SBCK_050-39a>¶
(妻姚氏樊之璞妻任氏李節森妻劉氏趙申妻李/氏賈生玥妻郝氏張世琅妻田氏姜之棟妻郝氏)¶
(馬文元妻王氏俱/乾隆年間/旌)張若鳳妻章氏(孝義人矢志守/貞克孝克慈同)¶
(縣節婦王希華妻蘇氏李機燦妻宋氏韓秉/恭妻梁氏韓永祚妻任氏俱乾隆年間/旌)張守¶
　　英妻耿氏(平遥人守正被戕同縣烈女雷法龍女/雷氏烈婦張秉恩妻李氏節婦王成桂)¶
(妻胡氏梁法妻宋氏侯岑妻馬氏侯以乾妻劉氏/雷遥章妻武氏郝名都妻侯氏俱乾隆年間/旌)¶
　　茹連科妻梁氏(介休人守正捐軀同縣節婦張自/昌妻南氏任洪國妻王氏穆大義)¶
(妻楊氏郭恒燕妻張氏宋漣妻温氏梁來正妻王/氏梁質旼妻王氏冀道範妻王氏梁泌妻李氏喬)¶
(士彬妻李氏張三全妻/李氏俱乾隆年間/旌)史恩妻王氏(石樓人守正/捐軀乾隆年)¶
(間/旌)張人龍妻郭氏(臨縣人夫亡守節同縣節婦/宋勷妻李氏王時禮妻李氏)¶
(賀震泰妻劉氏劉祚繁妻張氏/郝琳妻劉氏俱乾隆年間/旌)賀元妻李氏(永寕/人捐)¶
<pb:KR2k0009_SBCK_050-39b>¶
(軀明志同川節婦王之英妻劉氏崔漸超/妻于氏王忇起妻于氏俱乾隆年間/旌)王清楠¶
　　妻張氏(寕鄉人夫亡殉節同縣烈婦郭近利妻任/氏王桂妻楊氏許某妻梁氏節婦王以矩)¶
(妻岳氏許楹妻張氏楊湛/妻王氏俱乾隆年間/旌)張明正妻張氏(汾陽人/義烈可)¶
(風同縣烈婦任玠妻郭氏節婦馮國椿妻王氏任/西崑妻任氏仇大經妻王氏董亨妻張氏王恒榮)¶
(妻雷氏俱嘉/慶年間/旌)宋其渭妻李氏(孝義人夫亡守節同/縣節婦薛三台妻馬)¶
(氏李王氏俱嘉/慶年間/旌)雷應元妻張氏(平遥人夫亡守節/同縣節婦薛允光)¶
(繼妻張氏韓崔氏/俱嘉慶年間/旌)王九章繼妻段氏(介休人夫亡/守節同縣節)¶
(婦李榮春繼妻范氏張企載妻梁氏白永成妻程/氏郭應熙繼妻張氏郭鏡妻榮氏呉廷枚妻温氏)¶
(劉晳楷妻郭氏宋士採繼妻王氏温自勵妻王氏/李位東繼妻鄧氏温泰升妻郭氏孟罕如妻張氏)¶
(喬元勲繼妻宋氏喬元芳妻任氏任伸妻董氏馬/升之繼妻盧氏梁東鎮妻高氏呉喬氏俱嘉慶年)¶
<pb:KR2k0009_SBCK_050-40a>¶
(間/旌)高秉良妻王氏(臨縣人夫亡守節同縣節婦/常儁妻劉氏林尚德妻樊氏)¶
(薛潤妻樊氏張夢龍妻劉氏李桂廷妻劉氏郝懷/知妻劉氏李良瑛妻樊氏馬張氏俱嘉慶年間)¶
(旌)李樹寛妻馬氏(永寕人捐軀明志同州節婦白/映皎妻田氏劉子明妻賀氏俱)¶
(嘉慶年/間/旌)劉起江妻張氏(寕鄉人捐軀明志同縣烈/婦劉氣口妻張氏節婦郭)¶
(來賓妻李氏劉應元妻趙氏陳保和妻高氏附生/陳鎬妻高氏武生衛槐妻郝氏俱嘉慶年間/旌)¶
　︹仙釋︺︹唐︺無業(俗姓杜商州上洛人傳洪州心印後止/西河衆香佛刹州牧董叔經延住開元)¶
(精舍學者致問多答曰莫妄想憲宗召以/疾辭穆宗遣僧籙靈凖賫勅迎遂示寂)︹宋︺陳摶¶
(亳州真源人嘗居石州北/掃場街面常不洗洗輒雨)︹元︺張真一(號丹華子修/煉於汾陽之)¶
(西巖常有白鶴飛止巖際真一羽化後人游洞/中每鼓掌則鶴聲應手而至因號鶴鳴古洞)︹明︺¶
　　麻衣仙姑(汾陽任氏女永樂初披麻衣隱石室山/家人求之弗得後有人見之遂逃入石)¶
<pb:KR2k0009_SBCK_050-40b>¶
(室中聲隱隱如雷其/壁復合手蹟尚存)王綱(居孝義北姚村之古廟/終年不舉火嘗約人遊)¶
(五臺其人不告而去至山下綱笑迎之已先至矣/又送下山囑曰我所居屋勿為風雨毁壞及其人)¶
(歸綱已立化古廟中計/其日即山中笑迎日也)¶
　︹本朝︺藺如(汾州人明季行脚淮陽頂缸募米誓齋十/萬八千僧後住善慶菴十方院順治時示)¶
(寂)¶
　︹土産︺布(府境俱岀元和志汾石二/州皆賦布石州貢布三端)鐵(岀孝義縣寰宇/通志孝義縣薛)¶
(顔山/出鐵)氊(出平遥介休諸縣唐書地/理志汾州土貢鞍面氊)蜜(孝義平遥介/休諸縣岀元)¶
(和志石/州貢)蠟(平遥石樓等縣岀元和志石/州貢唐書地理志土貢蠟燭)石膏(出介/休永)¶
(寕等境元和/志汾州貢)麝香(出永寕南鄉等境/元和志石州貢)藥(明統志甘/草柴胡州)¶
(縣俱/出)松木(府境並岀寰宇記石州産/按元和志/汾州貢龍鬚席唐書地理志汾州貢硝)¶
<pb:KR2k0009_SBCK_050-41a>¶
(石石州貢莁荑寰宇記/石州産英石謹附記)¶
　　　　　　　　　　　　　　　　　　　　　纂修官(臣)馮　芝恭　纂¶
　　　　　　　　　　　　　　　　　　　　　總纂官(臣顧/蒓/許應藻)恭覆輯¶
　　　　　　　　　　　　　　　　　　　　　校對官(臣)錢協和恭　校¶
<pb:KR2k0009_SBCK_050-41b>¶
<pb:KR2k0009_SBCK_050-41b>¶
<pb:KR2k0009_SBCK_050-41b>¶
<pb:KR2k0009_SBCK_050-41b>¶
<pb:KR2k0009_SBCK_050-41b>¶
<pb:KR2k0009_SBCK_050-41b>¶
<pb:KR2k0009_SBCK_050-41b>¶
<pb:KR2k0009_SBCK_050-41b>¶
<pb:KR2k0009_SBCK_050-41b>¶
<pb:KR2k0009_SBCK_050-41b>¶
<pb:KR2k0009_SBCK_050-41b>¶
大清一統志¶
　澤州府(在山西省治東南六百二十里東西距四百/六十里南北距二百四十五里東至河南衞)¶
(輝府輝縣界二百四十里西至平陽府翼城縣界/二百二十里南至河南懷慶府河内縣界一百十)¶
(里北至潞安府長子縣界一百三十五里東南至/輝縣界二百三十里西南至絳州垣曲縣界一百)¶
(九十里東北至河南彰德府林縣界二百三十里/西北至翼城縣界二百二十里自府治至/京師)¶
(一千八/百里)¶
︹分野︺天文觜參井分野實沈之次¶
︹建置沿革︺禹貢冀州之域春秋屬晉戰國初屬韓後¶
　　兼屬趙魏(地理通釋上黨郡韓總有之/後韓有澤州之半半屬趙魏)秦為上黨¶
　　郡地漢為上黨郡高都陽阿二縣地晉太元中慕¶
<pb:KR2k0009_SBCK_050-42a>¶
　　容永分置建興郡治陽阿縣後魏太平真君九年¶
　　省和平五年復置永安中罷改置建州兼置高都¶
　　郡治高都縣後周改爲高平郡隋開皇初郡廢改¶
　　州曰澤州(見隋書地理志又元和/郡縣志作後周改澤州)大業初州廢改¶
　　爲長平郡唐武德元年改郡曰蓋州更置建州六¶
　　年建州廢移蓋州來治貞觀元年蓋州廢移澤州¶
　　來治天寶初曰高平郡乾元元年復曰澤州屬河¶
　　東道(太平寰宇記㑹昌四/年澤州嘗隸河陽府)宋曰澤州高平郡屬河¶
　　東路金天㑹六年曰南澤州(金史地理志以與北/京澤州同加南字)¶
　　天德三年復爲澤州元光初升爲忠昌軍節度屬¶
<pb:KR2k0009_SBCK_050-42b>¶
　　河東南路元曰澤州屬晉寕路明洪武初以州治¶
　　晉城縣併入直隸山西布政使司¶
　本朝因之隸山西省雍正六年升為澤州府領縣五¶
　　鳳臺縣(附郭東西距一百十里南北距一百六十/里東至陵川縣界七十里西至陽城縣界)¶
(四十里南至河南懷慶府河内縣界一百十里北/至高平縣界五十里東南至懷慶府修武縣界一)¶
(百里西南至懷慶府濟源縣界一百里東北至高/平縣界六十里西北至沁水縣界四十里漢置高)¶
(都縣屬上黨郡後漢因之晉太元中屬建興郡後/魏永安中為高都郡治後周為高平郡治隋開皇)¶
(十八年改為丹川縣為澤州治大業初州廢為長/平郡治唐武德元年於縣置建州三年析置晉城)¶
(縣屬之六年移蓋州治晉城九年省丹川入晉城/貞觀元年為澤州治天祐三年更曰丹川五代唐)¶
(復曰晉城宋金元因之明洪武初省入澤州/本朝雍正六年置鳳臺縣為澤州府治)高平¶
<pb:KR2k0009_SBCK_050-43a>¶
　　縣(在府北少東八十五里東西距九十里南北距/八十里東至陵川縣界四十五里西至沁水縣)¶
(界四十五里南至鳳臺縣界三十五里北至潞安/府長子縣界四十五里東南至陵川縣界五十五)¶
(里西南至鳳臺縣界四十五里東北至潞安府長/治縣界四十里西北至沁水縣界五十五里戰國)¶
(晉泫氏邑漢置泫氏縣屬上黨郡後漢及晉因之/後魏改曰元氏縣屬建興郡永安二年於縣置長)¶
(平郡兼置高平縣屬焉北齊郡廢省元氏移高平/來治屬高都郡後周屬高平郡隋開皇初屬澤州)¶
(大業初屬長平郡唐武德元年於縣置蓋州六年/州移治縣仍屬焉貞觀元年屬澤州五代宋金元)¶
(明因之/本朝雍/正六年屬澤州府)陽城縣(在府西八十里東西距/一百里南北距一百二)¶
(十里東至鳳臺縣界四十里西至沁水縣界六十/里南至河南懷慶府濟源縣界八十里北至沁水)¶
(縣界四十里東南至濟源縣界一百里西南至絳/州垣曲縣界一百里東北至高平縣界三十互里)¶
(西北至沁水縣界七十里戰國魏濩澤邑漢置濩/澤縣屬河東郡後漢為侯國晉屬平陽郡後魏屬)¶
<pb:KR2k0009_SBCK_050-43b>¶
(安平郡隋屬長平郡唐武德元年於縣置澤州八/年州移治以縣仍屬焉天寶元年改為陽城天祐)¶
(二年朱全忠復曰濩澤五代唐復曰陽城宋因之/金元光二年升為勣州元復曰陽城縣屬澤州明)¶
(因之/本朝雍正/六年屬澤州府)陵川縣(在府東北一百二十里/東西距一百二十里南)¶
(北距一百十里東至河南衞輝府輝縣界八十里/西至高平縣界四十里南至河南懷慶府修武縣)¶
(界九十里北至潞安府壺關縣界二十里東南至/輝縣界一百二十里西南至鳳臺縣界八十里東)¶
(北至壺關縣界四十里西北至潞安府長子縣界/四十里漢泫氏縣地後魏高平縣地隋開皇十六)¶
(年析置陵川縣屬長平郡唐武德元年屬蓋州貞/觀元年屬澤州五代宋金因之元至元三年省入)¶
(晉城三十一年復置明因之/本朝雍正六年屬澤州府)沁水縣(在府西北一/百七十里東)¶
(西距一百八十五里南北距一百十里東至高平/縣界一百四十里西至平陽府翼城縣界四十五)¶
(里南至陽城縣界二十里北至平陽府岳陽縣界/九十里東南至鳳臺縣界一百四十里西南至絳)¶
<pb:KR2k0009_SBCK_050-44a>¶
(州垣曲縣界一百里東北至潞安府長子縣界一/百里西北至平陽府浮山縣界五十里戰國趙端)¶
(氏邑漢置端氏縣屬河東郡後漢因之晉屬平陽/郡後魏太平真君七年省太和二十年復置兼置)¶
(安平郡孝昌中分置東永安縣兼置泰寕郡北齊/郡廢改東永安曰永寕隋開皇初廢安平郡十八)¶
(年改永寕曰沁水與端氏皆屬長平郡唐武徳元/年屬澤州八年移州治端氏貞觀元年徙州治晉)¶
(城端氏沁水二縣皆屬焉五代及宋金因之元至/元三年省端氏入沁水仍屬澤州明因之/本朝)¶
(雍正六年/屬澤州府)¶
　︹形勢︺全有太行之險固實為東洛之藩垣(寰宇/記)諸峯¶
　　特起雄峙天下為太行總㑹(通/志)山川環抱有自然¶
　　之險(舊州/志)¶
　︹風俗︺人習機杼俗尚儉樸(羣書/備考)民純而好義儉而用¶
<pb:KR2k0009_SBCK_050-44b>¶
　　禮(明統/志)近太行之麓水土深厚性質樸氣豪勁多¶
　　文嫻禮為諸郡先(舊州/志)¶
　︹城池︺澤州府城(周九里有奇門三池深二丈唐貞觀/初土築明洪武中甃甎/本朝康熙)¶
(中重修/鳳/臺縣附郭)高平縣城(周四里門三池廣二丈宋/開寶間土築明萬厯中甃)¶
(甎/本朝順治十三年修康/熙四十四年雍正六年重修)陽城縣城(周三里有/奇門三池)¶
(廣一丈五尺後魏興安初土築明萬厯間甃甎/本朝順治十六年修雍正二年七年重修)陵¶
　　川縣城(周二里有奇門三池深五尺隋大業中土/築明嘉靖萬厯中先後甃甎/本朝康熙)¶
(五十六/年修)沁水縣城(周二里有奇門三池廣二丈隋/開皇中土築明嘉靖間甃甎)¶
(本朝順治康熙中修雍正/四年乾隆十二年重修)¶
　︹學校︺澤州府學(在府城東南宋至和中建為川學元/燬明洪武中重建/本朝順治康熙)¶
<pb:KR2k0009_SBCK_050-45a>¶
(間屢修雍正六年改府/學入學額數十五名)鳳臺縣學(與府學同一學/宫入學額數二)¶
(十/名)高平縣學(在縣治東南元至正中因宋舊址建/明正德九年重修/本朝順治八年)¶
(修入學額/數二十名)陽城縣學(在縣治東南明洪武初建/本朝順治十五年修康熙八)¶
(年重修入學/額數二十名)陵川縣學(在縣城外東南舊在城内/東南隅金天㑹間遷徙城)¶
(外明嘉靖間徙近東關天啟中復遷建於城内舊/址/本朝康熙十四年仍遷建城外舊址入學額)¶
(數十/二名)沁水縣學(在縣治西門外金正隆間建元末/燬明洪武初重建/本朝康熙中)¶
(修入學額/數十二名)體仁書院(在府治北明萬厯間建/本/朝康熙間增修乾隆七年重)¶
(加展/拓)晉城書院(在高平縣治西明宏治問建名正/蒙社學後圯嘉靖中修葺改今名)¶
　　崇正書院(在高平縣城内東南隅/本朝乾隆二十年建)同文書院(在陽/城縣)¶
(立平里/本朝/乾隆七年建)望洛書院(在陵川縣東關/乾隆十三年建/本朝/按舊)¶
<pb:KR2k0009_SBCK_050-45b>¶
(志載鳳源書院在沁水縣治/西明萬厯間建今廢謹附記)¶
　︹户口︺(原額人丁一十五萬三千三百三十六令滋生/男婦共八十九萬九千六百九十八名口計十)¶
(七萬五千九/百九十七户)¶
　︹田賦︺(田地二萬七千九百五十九頃三十一畝二分/有奇額徵地丁正雜銀二十萬四千二百七十)¶
(六兩六錢二分七釐糧四/百七石六斗三升有奇)¶
　︹山川︺磨兒山(在鳳臺縣東二十/五里一名磨齒山)紫金山(在鳳臺縣有/二一在東五)¶
(十里上有蓮花洞一在東/南九十里上有黄龍洞)玲瓏山(在鳳臺縣東七/十里一名崆峒)¶
(山上有/風洞)浮山(在鳳臺縣東南三十五里高入霄漢/若雲浮天際州志浮山北有媧皇窟)¶
(谷虛如囊形/上有媧皇廟)珏山(在鳳臺縣東南四十里兩山對/立如丫角一名角山對山有欵)¶
(月/臺)盤龍山(在鳳臺縣有二一在東南/九十里一在西北六十里)硤石山(在鳳/臺縣)¶
<pb:KR2k0009_SBCK_050-46a>¶
<pb:KR2k0009_SBCK_050-47a>¶
(三十/六里)寶山(在鳳臺縣西南五里産/鐵及炭下有冶家河)呉神山(在鳳臺/縣西南)¶
(六里上有泰/伯仲雍祠)晉普山(在鳯臺縣西南三/十五里下列九泉)方山(在鳳/臺縣)¶
(西四十里四面壁立數丈/頂平如削跨陽城縣界)黄沙山(在鳳臺縣西/四十五里)五¶
　　門山(在鳳臺縣西寰宇記在晉城/縣西北八里其山五峯似門)碧落山(在鳳臺/縣西北)¶
(十五里一名卧雲/山下有石佛谷)伊侯山(在鳳臺縣西北二/十里上有伊尹祠)聖王¶
　　山(在鳳臺縣西北四十里上/有成湯廟廟前有池二)岳神山(在鳳臺縣西/北四十里跨)¶
(沁水縣界有/東西二山)司馬山(在鳳臺縣北寰宇記在晉城/縣北十二里昔晉帝巡狩此)¶
(山因以帝姓爲名舊志又名小析/山上有嘉潤池東麓有黒龍潭)可寒山(在鳳臺/縣有二)¶
(一在東北三十里/一在西三十五里)莒山(在鳳臺縣東北五十里北/接高平縣界下有道泉其)¶
(左有全玉嶺相傳即藺相如懷璧從間道歸處/按全玉嶺以相如完璧得名全與完字義正合舊)¶
<pb:KR2k0009_SBCK_050-47b>¶
(志訛作金/玉非是)七佛山(在高平縣東五里高出衆山左/右環河上有七佛寺寺中石佛)¶
(像七唐/時所鑿)米山(在高平縣東十里見元和志趙將亷/頗積糧此山因名縣志名為大糧山)¶
(中多邃谷積雪春深不消下/有米山鎮其北有定林泉)龍王山(在高平縣東/三十五里上)¶
(有石佛洞龍王廟居其左有/泉出焉滙為溪上建流觴亭)遊仙山(在高平縣/南十里)懸¶
　　壺山(在高平縣西南二十五里寰宇/記謂之懸瓠山山形似懸瓠)卧佛山(在高/平縣)¶
(西南三十里山/半有萬月亭)董峯山(在高平縣西/南四十里)空倉山(在高/平縣)¶
(西南四十五里跨沁水縣界俗/傳白起詭置空倉紿趙括處)吾山(在高平縣西/南四十五里)¶
(三峯/聳翠)頭顱山(在高平縣西南水經注秦坑趙衆收/頭顱築臺於壘中因山為臺雀嵬傑)¶
(起今仍號曰白起臺元和志頭顱/山一名白起臺在高平縣西五里)金峯山(在高平/縣西郭)¶
(外上有/仙月亭)髑髏山(在高平縣西五里寰宇記晉永/嘉中劉聰舉兵積屍為髑髏山)五¶
<pb:KR2k0009_SBCK_050-48a>¶
　　龍山(在高平縣西二十/里下有五龍池)浩山(在高平縣西四十里/一名石朶山山峯如)¶
(花/朶)仙公山(在高平縣/西北五里)繖蓋山(在高平縣西北三十/里接沁水縣及潞安)¶
(府長子縣界寰宇記在/端氏縣東北九十里)發鳩山(在高平縣西北五/十里接潞安府長)¶
(子縣界其嶺/曰鳳頭山)金門山(在高平縣北五里寰宇記其/山巖土赤如金當趙壘之門)¶
(因號金/門山)韓王山(在高平縣北十五里縣之主山其/山獨高上平數畝府志世傳秦圍)¶
(韓王於此上/有玉女泉)牛心山(在高平縣北三十里山/出石温潤有文可作硯)石室¶
　　山(在高平縣北三十里中有石室/其麓常現五色雲霞人云寶氣)羊頭山(在高平/縣北三)¶
(十五里寰宇記山海經云神農嘗五榖之所形/似羊頭舊志在縣東北四十里詳見潞安府)翠¶
　　屏山(在高平縣東北二/十五里儼若畫屏)小天壇山(在陽城縣東二/十里一峯聳峙)¶
(東瞰沁流/形類王屋)小崦山(在陽城縣東南二里/懸巖峭壁下臨沁水)望漭山(在/陽)¶
<pb:KR2k0009_SBCK_050-48b>¶
(城縣東南口十里一名王莽山通志山北嶺高處/曰北立門南嶺曰南立門半山一峯壁立俗名繫)¶
(馬樁有試劍峯石峯/對峙洪峪水流其中)小寨山(在陽城縣東南五十/里勢極高聳沁水繞)¶
(其東有鳥道/僅可容趾)孤山(在陽城縣東南八十里環萬山/中孤峯突兀旁有聚落名皁軍)¶
(垜口為懷/澤問要衝)峯山(在門城縣南四十五里/高平寛廣可以耕牧)底柱山(在/陽)¶
(城縣南五十里山有三峯中峯最高秀其下皆土/惟起峯處皆石若柱然/按禹貢底柱在析城之)¶
(西今自此山西南至析城三十里又西南至王屋/五十里道里不合古底柱在今河南陜州大河中)¶
(流其形如/柱者是也)麻樓山(在陽城縣西南四十里有三峯/峭拔若筆架相距四五里不相)¶
(連/屬)析城山(在陽城縣西南尚書禹貢底柱析城至/于王屋漢書地理志河東郡濩澤縣禹)¶
(貢析城山在西南水經注山甚高峻上平坦下有/二泉東濁西清左右不生草木數十步外多細竹)¶
(括地志析城山在濩澤縣西南七十里元和志在/陽城縣西南七十五里寰宇記析城山頂有湯王)¶
<pb:KR2k0009_SBCK_050-49a>¶
(池四岸生龍鬚細草通志山峯四面如/城高大而峻迥出諸山幅&KR0695;四十里)盤亭山(在/陽)¶
(城縣西南八十里一名塔樓山諸峯亭/亭次第環列右為鐵盆障中有石泉)雲𪷟山(在/陽)¶
(城縣西南八十里峭壁/危巖有石龕鳥道可通)王屋山(在陽城縣西南一/百里寰宇記仙經)¶
(云王屋山有仙宫洞天廣三里號曰小有清虛洞/天山高八千丈廣數百里太行析城為佐命中條)¶
(鼓鐘為輔翼三十六洞小有為羣洞之尊四十九/山王屋為衆山之最縣志一名天壇山南跨河南)¶
(濟源縣西跨絳/州垣曲縣界)嶕嶢山(在陽城縣西一名焦燒山/水經注鹿臺山水厯焦燒)¶
(山東隋書地理志濩澤縣有嶕嶢/山寰宇記在陽城縣西三十里)畫山(在陽城縣/西三十五)¶
(里山形如畫/前為營匠山)卧虎山(在陽城縣西四十里亦名伏/虎山形似卧虎山隂有萬松)¶
(堂宋刺史楊/廷秀有記)通靈山(在陽城縣西北五十里山深/徑僻下有黑龍廟半山有風)¶
(洞常以石掩少隙則/飈發甚厲人不能近)白巖山(在陽城縣北三十里/亦名龍巖其形方正)¶
<pb:KR2k0009_SBCK_050-49b>¶
(嶺有石梁更上平廣三十畝復承大巖/壁立數千仞中虛有古刹東有小石龕)崦山(在陽/城縣)¶
(北三十里上有白龍潭/及白龍神祠東接方山)史山(在陽城縣東北三十/里通志山南北相連)¶
(延亘數十里産鐵其西五/里有金裹谷堆下有鐵鑛)東海神山(在陵川縣/東十里)箕¶
　　　子山(在陵川縣/東二十里)馬武山(在陵川縣東五十里接河/南衞輝府輝縣界漢馬武)¶
(屯軍於此俗/呼為武京砦)花瓶山(在陵川縣/東五十里)風門山(在陵川縣/東六十里)¶
(山形/如門)孤圍山(在陵川縣東七十里一名孤峯縣志/山四面皆絶壁周圍環合宛若石城)¶
(中突湧一峯翠插天際/多産松柏平田水出焉)天柱山(在陵川縣/東八十里)菊巘山¶
(在陵川縣東南五里一名障門山/多産菊山捍水口上有龍王祠)黃圍山(在陵川/縣東南)¶
(五十里孤峯插天登之可望黄河有洞/深邃莫測舊志或云達壺關紫團洞)錦屏山(在/陵)¶
(川縣南二十里列/巘如屏多産芍藥)棲鳳山(在陵川縣西南四里其/東有泉流繞山麓迴轉)¶
<pb:KR2k0009_SBCK_050-50a>¶
(百餘步伏流土中/即西溪之源也)九仙山(在陵川縣西南一名古/賢山一名九仙臺寰宇)¶
(記九仙臺在縣西六十五里古賢村壁立萬仞三/面泉流古老相傳昔九仙曾㑹於此金史地理志)¶
(陵川縣有九仙山縣志在縣西南七/十里石臺突起高數十丈上廣下狹)靈泉山(在陵/川縣)¶
(西南十里/上有靈泉)龍門山(在陵川縣西一里兩/山横亘中缺如門)魯山(在陵/川縣)¶
(西十/五里)寶應山(在陵川縣西北四十里一名秦嶺巖/半有古洞甘泉/按肇域記潞澤之)¶
(交横亘一山起丹朱嶺至馬鞍壑有古長城一道/嵗久傾頽遺跡尚在中有營壘皆曰梁晉交兵築)¶
(以相距今考五代史一夾寨書一甬道書未有長/城百里而不書者今呼此山為秦嶺長平之役春)¶
(人絶趙救兵引四十萬人入於計中四十七日至/於盡降盡坑畧不相聞城必此時所築以限趙之)¶
(南北/也)黃沙山(在陵川縣北十/里一名太乙山)聖宫山(在陵川縣北/二十里蒲水)¶
(出其/西南)佛子山(在陵川縣東北四十里太行/絶頂淅水出焉上有靈雲寺)六泉山¶
<pb:KR2k0009_SBCK_050-50b>¶
(在陵川縣東北四十里上有六泉/山半有六泉洞水自洞中流出)熊耳山(在陵川/縣東北)¶
(四十里兩峯對峙峭/拔天表若熊耳然)石門山(在沁水縣東元和志/在端氏縣西南四十)¶
(一/里)紇鬣山(在沁水縣東寰宇記/在端氏縣西十里)磕山(在沁水縣東/八十里端氏)¶
(故城西南孤峯/秀拔松柏翳蔚)呉山(在沁水縣東/一百四十里)石樓山(在沁水/縣西南)¶
(里許俯瞰縣城山石/崚嶒望之若樓臺狀)鹿臺山(在沁水縣西南二十/里水經注山上有水)¶
(淵而不流寰宇記在/沁水縣南三十里)輔山(在沁水縣西南水經注/上澗水導源輔山東隋)¶
(書地理志沁水縣有輔山寰宇記東輔山在縣西/南九十二里其山及西輔山與析山相連若有相)¶
(輔之勢舊志在縣西南九十里/一名厯山北有大小二洪池)御屏山(在沁水縣/西二里)¶
　　阜山(在沁水縣/西四十里)碧峯山(在沁水縣/北三里)偃月山(在沁水/縣東北)¶
(三十里一名車/輞山有車輞水)三尖山(在沁水縣東北三/十里三峯並峙)紫金山¶
<pb:KR2k0009_SBCK_050-51a>¶
(在沁水縣東北五/十五里沁水所經)黃龍山(在沁水縣東/北六十里)隗山(在沁/水縣)¶
(東北九十里一名嵬山形勢峻岌連/亘不斷唐書地理志端氏縣有隗山)巨峻山(在沁/水縣)¶
(東北一百里一名宇峻山接潞安府長子縣界水/經注驫驫水秦川水俱出巨峻山隋書地理志端)¶
(氏縣有/巨峻山)天池嶺(在鳳臺縣東三十七里石巖壁立/如城南北石門中可容千人昔人)¶
(嘗設寨於此上/有池俗呼天池)黒石嶺(在鳳臺縣南八十/里太行山絶頂)桃固嶺¶
(在鳳臺縣西二十/里一名寨子嶺)營防嶺(在高平縣東十里背峯/面澤險固可憑縣志世)¶
(傳亷頗屯軍之所去/嶺百步許有古戰場)走馬嶺(在高平縣西北/十五里出鐵鑛)丹朱¶
　　嶺(在高平縣北四十五里與潞安府長子縣接界/南有鴉兒溝/按縣志丹朱嶺接長子縣界以)¶
(堯封長子丹朱得名此説傅會漢書長子縣注長/讀長短之長今俗為長㓜之長非也足證其妄矣)¶
(蓋丹朱嶺即山海經所云丹林旣訛林為嶺又/訛加以朱轉晦其本從而為之説不可信也)傅¶
<pb:KR2k0009_SBCK_050-51b>¶
　　齊嶺(在沁水縣東/南十五里)烏嶺(在沁水縣西北唐書武宗/紀會昌三年晉絳行營節)¶
(度使石雄及劉稹戰於烏嶺敗之寰宇記黒嶺山/在沁水縣西五十里字文周諱黑改為烏嶺即春)¶
(秋晉黒壤舊志在縣西北四十里與平陽府翼/城縣接界有東西二嶺此嶺在東一名東烏嶺)林¶
　　村嶺(在沁水縣東北六/十里南有佛廟嶺)雕黃嶺(在沁水縣東北一/百里接潞安府長)¶
(子縣界一名刁黄山元史鄭鼎傳平陽地狹人衆/嘗乏食鼎乃開潞河雕黃嶺道以來上黨之粟)¶
　　洞子巖(在鳳臺縣東南十五里昔/人勝遊之所下有聖字浤)丹谷(在鳳臺縣/東南水經)¶
(注丹水又南流注於丹谷晉地道記曰高都縣有/太行關丹豁為關之東谷途自此去不復由關魏)¶
(書孝莊帝紀永安三年爾朱世隆攻河橋南逼京/邑詔大都督源子恭出西道討之仍鎮太行丹谷)¶
(爾朱兆宼丹谷/源子恭奔退)碾子谷(在鳳臺縣南二十里宋太/宗遣石守信破李筠處)¶
　　玉泉谷(在高平縣西南三十里石/壁嶙峋下有清流流出)省冤谷(在高平/縣西北)¶
<pb:KR2k0009_SBCK_050-52a>¶
(二十里唐書地理志高平縣有省冤谷舊名殺谷/明皇幸潞州過之因更名寰宇記谷東西南北各)¶
(六十步在縣西北二十五里秦壘西面百步即白/起坑趙降卒四十萬之處露骸千步積血三尺地)¶
(名殺谷唐開元十年正月明/皇行幸親祭改爲省冤谷)隱谷(在陽城縣東南/六十里巖谷嵌)¶
(空惟鳥道可通其下/危巖千仞旁有梵洞)石塘洞(在陽城縣東南四十/五里洞懸山㘭嵐氣)¶
(蒸/滴)龍洞(在陽城縣東南六十里山甚高下有石巖/巖半石洞可梯而上中廣方丈里許有潭)¶
(旁有石佛三座洞盡處有/小孔風從中出人莫敢近)蒸餅洞(在陽城縣西南/四十里麻樓山)¶
(南石壁百餘丈梯繩而上/中長二百餘步後有泉)修真洞(在陽城縣西南/五十里一名仙)¶
(人洞洞深數里水滴如/溜久成氷筯態狀不一)南陽仙洞(在沁水縣南五/十里南陽村南)¶
(山口有天窗/中甚深奥)黄土洞(在沁水縣西南/九十里輔山西)龍門峽(在鳳/臺縣)¶
(東三十五里浮山之南磨山之北兩山對峙如/門夾流即丹河也上有禹跡相傳爲禹所鑿)龍¶
<pb:KR2k0009_SBCK_050-52b>¶
　　潭峽(在鳳臺縣東南九十里有五股/泉流&KR1672;於此其下陡絶為龍潭)羊腸坂(在鳳/臺縣)¶
(南天井關之南接陽城縣界史記魏世家如耳見/成陵君曰昔者魏伐趙斷羊腸拔閼與又蔡澤傳)¶
(澤謂應侯曰君相秦生制諸侯決羊腸之險塞太/行之道正義太行山坂道名南屬懷州北屬澤州)¶
(舊志羊腸坂在沁水東岸其石光瑩可鑑/按羊/腸坂有三一在澤州府鳳臺縣一在太原府陽曲)¶
(縣一在潞安府壺關縣而戰國時/所言羊腸大扺在澤州者近是)白水(在鳳臺縣/南三里一)¶
(名乾河源出五龍池西南流至府城南又東南流/入丹水水經注白水出高都縣故城西東南流厯)¶
(天井關又東天井豁水㑹焉又東南流入丹水謂/之白水交寰宇記在晉城縣南二里源出湖浤水)¶
(穿太行過與丹水合通鑑晉太元十五年西燕主/永引兵向洛陽朱序自河陰北濟河擊敗之追至)¶
(白/水)泫水(在鳳臺縣東北源出高平縣西二十里原/村名許河東南流至縣南合絶水又南流)¶
(合蒲水又南流至鳳臺縣東北合丹水漢書地理/志上黨郡泫氏縣應劭曰泫水所岀水經注泫水)¶
<pb:KR2k0009_SBCK_050-53a>¶
(導源泫氏縣西北元谷又東南逕泫氏故城南東/㑹絶水亂流東南入高都縣右會丹水元和志泫)¶
(水在高平縣西北三十六里寰宇記泫水一名丹/水在高平縣西北四十里源出繖蓋山唐書地理)¶
(志高平縣有泫水貞元元/年令明濟引入城號甘泉)絶水(在高平縣西北源/出縣西北三十里)¶
(繖蓋山名浮雲河東南流繞縣城又南流合泫水/漢書地理志泫氏縣楊谷絶水所岀南至壄王入)¶
(沁水經注絶水出泫氏縣西北揚谷東南流左會/長平水又東南流逕泫氏縣故城北又東南與泫)¶
(水會寰宇記絶水在高平縣西北二十里源出髑/髏山楊谷俗云秦軍築絶不令趙飲故名/按耳)¶
(水泫水絶水流同源異漢志泫氏縣有絶水泫水/高都縣有丹水水經注亦謂絶水會泫水泫水㑹)¶
(丹水本三水也自寰宇記云泫水一名丹水而其/稱始混今則三水統名丹河而源流不别矣且據)¶
(水經注絶水源遠泫水源近寰字記似/互易漢志所云楊谷未必在髑髏山也)丹水(在高/平縣)¶
(西北四十里一名莞谷水一名源澤水一名源源/水一名源漳水俗名丹河發源丹朱嶺東南流入)¶
<pb:KR2k0009_SBCK_050-53b>¶
(鳳臺縣界西流合泫水又南流合白水又南流入/河南懷慶府濟源縣界漢書地理志上黨郡高都)¶
(縣莞谷丹水所出東南入泫水水經注丹水出上/黨高都縣故城東北阜下俗謂之源源水山海經)¶
(沁水之東有林焉名曰丹林丹水出焉即斯水矣/水自源東北流又屈而東注左會絶水又東南流)¶
(注於丹谷又逕二石入北又東南厯巖下又南白/水注之又東南出山逕鄈城西元和志丹水在晉)¶
(城縣北十三里司馬山寰宇記莞谷水在晉城縣/東四十八里/按丹水源出丹朱嶺無疑山海經)¶
(謁戾之山其東有林焉名曰丹林丹林之水出焉/即今丹水也丹朱嶺即丹林之訛水出其麓初甚)¶
(微涓流逕鳳臺境南出山是在高平者其正源至/鳳臺而其流始大耳舊志竟以屬之鳳臺而曰發)¶
(源可寒山非是盖水出可寒山即水經注/所云丹谷正丹水所會也名相近而訛)長平水¶
(在高平縣西北水經注長平水出長平縣西北/小山東南流逕其縣故城又東南流注絶水)沁¶
　　　水(在陽城縣東自平陽府岳陽縣南流入沁水縣/界又南流入陽城縣界又南流入河南懷慶府)¶
<pb:KR2k0009_SBCK_050-54a>¶
(濟源縣界水經注沁水又南與驫驫水合又南逕/陽阿縣故城西又南與濩澤水合又東南陽阿水)¶
(左入焉又南出山元和志沁水在端氏縣南一里/沁水縣東北五十二里寰宇記沁水在沁水縣東)¶
(北五十六里陽城縣東二十三里府志沁水自岳/陽縣東大匠村入沁水境逕佛廟嶺紫金山間過)¶
(端氏鎮又經車輞山凡八十餘里至鄭莊村南合/梅河又六十餘里至郭壁鎮入陽城縣界經潤城)¶
(東&KR1672;蘆河澤河又東滙長河至娥公/澗出山西界水勢如建瓴而下河南)陽阿水(在陽/城縣)¶
(東源出鳳臺縣西北西南流至陽城縣入沁水今/名南河水經注陽阿水出陽阿川南流逕建興郡)¶
(又東南流逕午壁亭東而/南入山又西南流入沁水)濩澤水(在陽城縣西南/源出臨澗里東)¶
(流至縣東南入沁水今名澤河水經注濩澤水出/濩澤城西白澗嶺下東經濩澤又東經濩澤縣故)¶
(城南又東合清淵水又東得陽泉水又/東南有上澗水注之又東南注於沁水)平田水(在/陵)¶
(川縣東南九十里源岀孤峯山流/入河南衞輝府輝縣界注衛水)蒲水(在陵川縣/西北二十)¶
<pb:KR2k0009_SBCK_050-54b>¶
(里源出聖宫山西流南折/入鳳臺縣界注於泫水)淅水(在陵川縣東北四/十里源出佛子山)¶
(下東北流至潞安府壺關縣界/又東入河南林縣界注於漢陽)杏谷水(在沁水縣/南今名杏)¶
(溪源出東烏嶺南澗東流/三十餘里與梅谷水合)梅谷水(在沁水縣北一/名梅河源出東)¶
(烏嶺東澗東流三十餘里與杏/谷水合又東十餘里入沁河)秦川水(在沁水縣/東北一名)¶
(秦河源出潞安府長子縣界西南流入縣界合沁/水水經注秦川水出巨峻山東帶引衆溪積以成)¶
(川又西南逕端氏故城南入沁水隋書地理志端/氏縣有秦川水寰字記秦河源出端氏縣北西榆)¶
(村谷南流入/縣合沁水)沙河(在鳳臺縣西關源出伊侯山/一名治家河東南流入白水)横¶
　　澗河(在高平縣南五/里澗有石橋)長河(在高平縣東北南流入/絶水其流長逺春夏漲)¶
(溢冬/涸)桑林河(在陽城縣南四十里一名大河源出/麻樓山東流合澤河入沁水其地多)¶
(桑故名古名上澗水水經注上澗水導源輔山/東逕銅干巖南南厯析城山北東入濩澤水)盤¶
<pb:KR2k0009_SBCK_050-55a>¶
　　亭河(在陽城縣西南七十里源出析城山西南流/逕盤亭山侧兩巖石田資以灌溉又南流繞)¶
(王屋山度邵原關下/流入河南濟源縣界)西河(在陽城縣西南源出畫/山南東流入澤河古名)¶
(清淵水水經注清淵水出濩澤縣/北東南經澤城東又南入於澤水)蘆河(在陽城縣/北源出沁)¶
(水縣南東流過樓子坡又東入陽城縣界又東逕/芹池劉村二里又東逕縣城北又東至孔寨入沁)¶
(水即古陽泉水水經注陽泉水出鹿臺山東逕陽/陵城南厯焦燒山東與黑嶺水合又南注濩澤水)¶
(按水經注陽泉水入濩澤/水今入沁水蓋水道變遷也)玉溪河(在沁水縣東/源出空倉山)¶
(西流合海子河/又西南入沁水)海子河(在沁水縣東源出嵬/山西南流入玉溪河)棲龍¶
　　潭(在陽城縣東六十里陽阿水入沁之處陽阿水/兩山夾峙一綫懸注流數十里至此匯爲潭實)¶
(龍窟也又龍潭在/沁水縣西二十里)黒龍潭(在陽城縣南長谷/里西南深澗中)天井¶
　　溪(在鳳臺縣南四十五里東流入白水水經注天/井溪水出天井關北流注白水世謂北流泉通)¶
<pb:KR2k0009_SBCK_050-55b>¶
(典天井關前有天井泉三所寰宇/記天井泉在天井關南至深莫測)錦溪(在鳳臺縣/西七里)¶
　　西溪(在陵川縣西南四/里發源棲鳳山麓)濩澤(在陽城縣西嶕嶢山/下深濶盈丈澄清不)¶
(竭墨子舜漁於濩澤漢書地理志河東郡濩澤縣/應劭曰有濩澤在西北元和志在陽城縣西北十)¶
(二/里)雙泉(在鳳臺縣東三十里一名瀑/泉東流入丹水民引以溉田)小山泉(在鳳/臺縣)¶
(西南三里自石洞/中流出泠然有聲)洞靈泉(在鳳臺縣西南五里一/名流杯泉瀠洄不竭昔)¶
(人鑿石導流/浮觴於此)淵靈泉(在高平縣東五里七佛山左/禱雨輒應宋時賜號淵靈有)¶
(廟)金龍泉(在高平縣/北二十里)百眼泉(在陽城縣東二十里/見寰宇記其泉鼎沸)¶
(百流爭騰縣志在縣東三十/里一名百聚泉下流入沁水)一斗水泉(在陵川縣/東九十里)¶
(挹之旋滿不/挹亦不溢)靈泉(在陵川縣東南一百/里懸巖㵼爲瀑布)清涼泉(在/陵)¶
(川縣西南/六十里)甘泉(在陵川縣東/北四十里)濯纓泉(在沁水縣南/二里源出石)¶
<pb:KR2k0009_SBCK_050-56a>¶
(樓山下流/入杏谷水)義井(在陵川縣西二十里義井村其地/少水惟此一井其味甚甘里人以)¶
(次而汲/故名)¶
　︹古蹟︺陽阿故城(在鳳臺縣西北漢置縣屬上黨郡高/祖七年封陽河齊侯其石為侯國晉)¶
(罷太元中慕容永復置兼置建興郡後魏太平真/君九年省和平五年復置魏土地記建興郡治陽)¶
(阿縣是也永安中郡廢以縣屬高都郡北齊省入/高都舊志陽阿故城在州西北四十里大陽鎮)¶
(按索隱曰陽河即陽/阿以字跡相類而譌)高都故城(在鳳臺縣東北戰/國魏邑史記秦本)¶
(紀莊襄王三年蒙驁攻魏高都拔之漢置高都縣/屬上黨郡後魏初屬建興郡永安中於縣置高都)¶
(郡兼置建州後罷州北齊仍為高都郡治後周為/高平郡治隋開皇初郡廢為澤州治十八年改為)¶
(丹川縣大業𥘉為長平郡治元和志高都縣改為/丹川縣因縣東丹水為名舊唐書地理志武徳元)¶
(年移丹川縣於源澤水北三年於古高都城置晉/城縣九年省丹川縣入之舊志故城在州東北三)¶
<pb:KR2k0009_SBCK_050-56b>¶
<pb:KR2k0009_SBCK_050-56b>¶
(侯國後漢書劉聖公傳光武封聖公子求為襄邑/侯求卒子巡嗣徙封濩澤侯元和志漢濩澤縣因)¶
(濩澤為名天寶元年改為陽城縣縣東至澤州一/百十里寰宇記陽城縣西三十里故城即漢濩澤)¶
(縣治後魏興安二年自故城移於今治舊/志今縣即故陽陵城故城今為澤城村)沁水故¶
　　城(在今沁水縣西漢所置沁水縣在今河南懷慶/府濟源縣界今縣即魏東永安縣隋改沁水元)¶
(和志沁水縣本漢端氏縣地後魏孝昌中於此置/泰寕郡及東永安縣隋開皇十八年改為沁水縣)¶
(明統志有故城在縣西三十/里今名故城鎮蓋宋後移治)端氏故縣(在沁水縣/有二一在)¶
(縣東四十五里戰國晉邑史記趙世家成侯十六/年與韓魏分晉封晉君以端氏肅侯元年奪晉君)¶
(端氏徙處屯留漢置端氏縣魏書地形志安平郡/端氏縣二漢屬河東郡晉屬平陽郡後來屬寰宇)¶
(記端氏故城在今縣西三十里即漢治縣志端氏/聚即晉三家遷晉君處在縣東四十五里一在縣)¶
(東北六十里後魏安平郡治隋書地理志長平郡/端氏縣後魏置安平郡問皇初郡廢寰宇記端氏)¶
<pb:KR2k0009_SBCK_050-57a>¶
(縣隋開皇三年自故城移於今治即後魏文帝置/安平郡城元史地理志至元三年省端氏入沁水)¶
(縣志端氏鎮即隋時端氏縣治在今縣/東北六十里唐宋皆因之今遺址猶存)蓋城廢縣¶
(在鳳臺縣東北唐書地理志武德元年/析高平置葢城隸葢州九年省入晉城)西河廢縣¶
(在陽城縣西後魏孝昌中置/泰寕郡領西河縣齊周間省)漢高城(在鳳臺縣東/南一百里酈)¶
(食其勸漢高杜太行之/險屯兵於此遺址尚存)盌子城(在鳳臺縣南九十/里太行山麓接河)¶
(南河内縣界元史察䍐特穆爾傳曹濮賊踰太行/焚上黨掠晉冀察䍐特穆爾縱伏兵横擊之賊皆)¶
(敗走乃分兵屯澤州塞盌子城/察/䍐特穆爾舊作察䍐帖木兒今改正)長連城(在鳳/臺縣)¶
(東北五十里白羊泉通志魏/孝文由龍門入洛陽即此)趙障城(在高平縣西/史記白起傳)¶
(王齕攻趙陷趙軍取二障四尉括地志趙障故城/一名都尉城今名趙東城在澤州高平縣西二十)¶
(五里又有故榖城/此二城即二障也)光狼城(在高平縣西史記秦本/紀昭襄王二十七年白)¶
<pb:KR2k0009_SBCK_050-57b>¶
(起攻趙取光狼城括地志光狼故城在澤州高平/縣西縣志在縣西三十里其地名秦趙村今名强)¶
(營/村)關城(在高平縣北三十五里寰宇記秦立關於/此舊志在縣北二十五里今名故關里)¶
　　馬邑城(在沁水縣東二十里寰宇記城置在山上/史記白起與趙括相戰於長平之時築此)¶
(城養馬其處峻險南臨小澗/北距大川新志今名馬圈溝)王離城(元和志在沁/水縣東北五)¶
(十里秦時王離擊趙所築四面絶/險寰宇記在縣東北五十六里)仕林莊(在陵川/縣東三)¶
(里)宿鳳臺(在鳳臺縣北四十里李村相傳晉泰/始元年有鳳鳥集於高都之北即此)午¶
　　壁亭(在鳳臺縣西水經注陽阿水東南流/逕午壁亭東寰宇記亭在晉城縣界)李俊民¶
　　故宅(在府城東南隅中有鶴鳴堂元瑚必賴大書/刻石今堂廢石刻置文廟西/瑚必賴舊作)¶
(忽必烈/今改正)郝經故宅(在陵川縣南又棣華堂經自為/記宅旁有落雁池經使宋不屈)¶
(繫詩帛於雁足汴州人射雁金明池得之以聞鄉/人因名此池以志景慕後人即宅為文忠書院因)¶
<pb:KR2k0009_SBCK_050-58a>¶
(祠祀/之)益國鐵冶(在高平縣西北十里王降村元大/德間置至正間廢明洪武間徙置)¶
(縣北二十里/永樂中廢)程子鄉校(在府城内宋程顥為晉城/令置鄉校六十餘所元縣)¶
(尹郭質重建/今猶有存者)秦趙壁壘(在高平縣北史記白起傳/秦陷趙軍趙軍築壘壁而)¶
(守之秦又攻其壘奪西壘壁亷頗堅壁以待秦趙/王使趙括代亷頗出兵擊秦軍秦軍佯敗趙軍逐)¶
(勝造秦壁壁堅不得入秦奇兵絶趙軍後又一軍/絶趙壁間趙軍分為二糧道絶趙因築壁堅守以)¶
(待救至正義趙西壁在高平縣北六里即亷頗堅/壁以待秦王齕奪趙西壘壁者又秦壁一名秦壘)¶
(今亦名秦長壘又趙壁今名趙東壁一名趙東長/壘在高平縣北五里即趙括築處水經注秦壘在)¶
(長平城西秦趙二軍共食流水間相去五里城之/左右沿山亘隰南北五十餘里東西二十餘里悉)¶
(秦趙故壘遺壁猶存寰宇記秦趙二壁對起相去/數里趙括白起相攻之所又冀州圖云都向二城)¶
(在今高平縣西三十五里秦據/西城趙守東城秦坑趙卒在此)¶
<pb:KR2k0009_SBCK_050-58b>¶
　︹關隘︺天井關(在鳳臺縣南四十五里戰國䇿桀之居/在天門之險漢書地理志高都縣有天)¶
(井關蔡邕曰關在井北為天設之險晉地道記高/都縣有太行關元和志天井故關一名太行關在)¶
(晉城縣南四十五里太行山上宋史地理志澤州/雄定關舊名天井靖康元年改名胡三省曰關内)¶
(有天井/泉三所)武靳關(在鳳臺縣西北魏書地/形志陽阿縣有武靳關)石壁關(在/高)¶
(平縣東二十里/魏莊西大石坡)長平關(在高平縣西北四十里唐/書地理志高平縣北有長)¶
(平關元和志在/縣北五十一里)五度關(在陵川縣南八十里接河/南輝縣界舊通志五度之)¶
(險一夫/可守)烏嶺關(在沁水縣西北四十里接平陽府/翼城縣界明宣徳四年置巡司)¶
(本朝雍正/七年裁)荆子隘(在陽城縣南八十里接河南濟/源縣界明以懷慶衞官兵守之)¶
　　永和隘(在陵川縣南六十里接河南修武縣界明/洪武初設巡司嘉靖中裁調安山衞官兵)¶
(戍此後/復罷)端氏鎮巡司(在沁水縣東九十里有寨/本朝雍正七年由東烏嶺移)¶
<pb:KR2k0009_SBCK_050-59a>¶
(駐)攔車鎮(在鳳臺縣南六十里/本朝乾隆二/十二年移東冶鎮巡司於此尋裁)横¶
　　　望鎮(在鳳臺縣南八十里太行山頂明洪武初置/巡司後裁府志舊傳其地即唐狄仁傑望雲)¶
(思親/處)周村鎮(在鳳臺縣金史地理志晉城縣有周/村巴公二鎮舊志周村鎮在州西四)¶
(十里巴公鎮在/州北四十四里)米山鎮(在高平縣東十里有堡當/澤潞之衝居民稠密商賈)¶
(輳集或曰唐之蓋州治此/又東三十里有建安鎮)丁壁鎮(在高平縣南/三十里有堡)野¶
　　　川鎮(在高平縣西南二十里又十里有馬村鎮又/五里有堂安鎮又五里有周纂鎮皆有堡)¶
　　　寺莊鎮(在高平縣北二十里又二/十里有换馬鎮皆有堡)東冶鎮(在陽城/縣東南)¶
(五十里/本朝乾隆二十/二年移攔車鎮同知駐此)路城鎮(在陵川縣南其/西有奪火鎮又)¶
(附城鎮在縣/南四十里)南馬鎮(在陵川縣西有堡又禮義/鎮在縣西四十里有寨)池¶
　　　下鎮(在陵川縣西北又平城/鎮在縣北十五里有堡)郭壁鎮(在沁水縣東/一百三里舊)¶
<pb:KR2k0009_SBCK_050-59b>¶
(有三寨後合為/一今止存北寨)武安鎮(在沁水縣東一/百三十五里)固鎮(在沁/水縣)¶
(西三十里四巖懸絶又/中村鎮在縣西七十里)韓營(在鳳臺縣北三十里/水北村金末屯聚鄉)¶
(兵/處)馬踏營(在沁水縣東一百五里今名/馬家坪相傳白起屯兵處)磨盤寨(在/鳳)¶
(臺縣南六十里一名孟浪寨明/洪武初馮勝破元將喻仁於此)將軍寨(在鳳臺縣/西南舊志)¶
(宋紹興間岳忠武為張所部將復新鄉轉戰大㨗/後使梁興渡河敗敵於沁水築此寨以待飛兵故)¶
(名)麻樓寨(在陽城縣西南/四十里麻樓山)馬武寨(在陵川縣東五/十里馬武山周)¶
(圍百里四壁峭立漢/馬武築寨屯兵於此)燕丹寨(在沁水縣西故縣村/西世傳燕太子丹曽)¶
(屯兵/於此)王井堡(在高平縣/南十里)空倉堡(在高平縣西南四/十五里與沁水縣)¶
(接界兩壁高山中通小道明萬厯仁/十四年創立石城置巡司於此後裁)趙莊堡(在高/平縣)¶
(北四/十里)下孔堡(在陽城縣東相近又/有沁渡北流二堡)安陽堡(在陽城/縣東南)¶
<pb:KR2k0009_SBCK_050-60a>¶
(十/里)王曲堡(在陽城縣西又美泉堡在縣北又縣北/有地名三纏凹最險僻明末官兵嘗戰)¶
(勝於/此)劉善堡(在陽城縣東北又王村堡在縣東北/二十里又二里有潤城堡又四里有)¶
(上佛堡又四里有屯城堡皆/明末鄉人所立以捍流宼)竇莊堡(在沁水縣東/北舊志崇禎)¶
(七年七月賊趙四兒六千餘人入沁水縣縣東北/有竇莊故忠烈公張銓里居銓妻霍氏守舍躬率)¶
(僮僕捍禦矢石並發賊傷甚衆四日/乃退兵備王肇生表其堡曰夫人城)小口(在鳳臺/縣南九)¶
(十里盌子城西由西梁别逕入山至星軺驛南十/三里㑹大道通志隋大業中上登太行山别開道)¶
(九十里以達河内御史大夫張衡宅/悅其林泉留宴三日即今小口道也)皁軍垜口(在/陽)¶
(城縣東南八十里孤山河/内濟源入陽城之阸也)太行驛(在鳳臺縣城東/南舊有驛丞)¶
(本朝雍正/七年裁)星軺驛(在鳯臺縣南六十里九域志晉/城縣有星軺鎮鎮有驛/本朝)¶
(初設驛/丞於此)喬村驛(在高平縣南三十里舊有/驛丞/本朝乾隆七年裁)長平驛¶
<pb:KR2k0009_SBCK_050-60b>¶
(在高平縣西北三十里明洪武中置舊有/遞運所後裁有驛丞/本朝乾隆七年裁)南陽村¶
(在沁水縣南五十里宋岳忠武使將/梁興會兩河忠義與金兵戰勝於此)柳樹店(在鳳/臺縣)¶
(東南八十里一名柳樹隘路通河南/懷慶府清華鎮明初置巡司後裁)¶
　︹津梁︺沁渡津(在陽城縣東又王村津潤城津/皆在縣東北二月修五月撤)景忠橋¶
(在鳳臺縣東關一名永濟橋元至/正中建又縣東三里有長澗橋)晉南第一橋(在/鳳)¶
(臺縣南關白水上又/南三十里有通懷橋)景德橋(在鳳臺縣西關一名/沁陽橋金大定中建)¶
(又西四十/里有長橋)雙橋(在鳳臺縣北十五里雙溝上又/縣東北巴公鎮南有雙李橋)迎¶
　　恩橋(在高平縣東關舊名/浮雲橋明洪武中建)浚水橋(在高平縣南關/外城逼西山時)¶
(有水患明嘉靖中知縣劉大實築堤禦之萬厯元/年知縣李楨鑿濠引水由西而東在縣南三里會)¶
(入丹河因/建橋於此)横澗橋(在高平縣南三里縣志橋外有/地名輸場相傳五代周世宗敗)¶
<pb:KR2k0009_SBCK_050-61a>¶
(北漢劉/崇於此)通濟橋(在高平縣南二十里為晉豫孔道/明萬厯間建/本朝雍正十年重)¶
(建)崇正橋(在高平縣西南五里唐莊棃園兩村相/對中有巨壑明萬厯三十八年知縣許)¶
(安遇始建/橋於此)永濟橋(在高平縣東北/明宏治初建)大石橋(在陽城/縣東關)¶
(外明宣德中建又縣東有/通驛橋縣南有吉莊橋)通文橋(在陵川縣東南/隅城墻下有通)¶
(文門其跡尚存金/時孔廟在此故名)蒲水橋(在陵川縣/北二十里)鄭莊橋(在沁/水縣)¶
(東)曲堤渡(在沁水縣東九十里又鄭莊渡在/縣東五十里又武安渡在縣東南)¶
　︹隄堰︺唐安鎮石隄(在高平縣西三十五里明萬厯間/義民陳騫馮公春先後建築長八)¶
(十餘/丈)郭公堤(在高平縣北元尹郭質築故名/又有㧕公堤明知縣柳豸築)¶
　︹陵墓︺︹周︺藺相如墓(在鳳臺縣東北/五十里莒山南)︹漢︺陳龜墓(在高平/縣東南)¶
(三十里龍尾/里石獸猶存)︹晉︺周處墓(在鳳臺縣西/三十里周村)石勒墓(在陵/川縣)¶
<pb:KR2k0009_SBCK_050-61b>¶
(西南四十里通志/在縣西崇安寺左)︹金︺李俊民墓(在鳳臺縣/西北七里)李晏墓¶
(在高平縣/南二十里)趙可墓(在高平縣東/北三十里)趙振墓(在陵州縣/東二里)¶
　　郝天挺墓(在陵川縣/北三里)︹元︺段直墓(在鳳臺縣西北二/十六里劉因撰碑)¶
　　鄭鼎墓(在陽城縣東三十里/屯城村王磐撰碑)︹明︺張昺墓(在鳳臺縣/東二十里)¶
(上滾/村)王敬墓(在高平縣西金峯山/其子燧墓在其右)楊暄墓(在高平/縣西北)¶
(里/許)楊繼宗墓(在陽城縣/南十五里)原傑墓(在陽城縣/南三十里)楊鎮原¶
　　墓(在陽城縣/南壇側)張瓚墓(在陵川縣/北八里)¶
　︹祠廟︺程明道祠(在府儒學西元時建以伊川配享/亦曰宋兩先生祠元郝經有記)旌¶
　　忠祠(在鳳臺縣西北四十/里祀明贈御史孟陽)張忠公祠(在鳳臺縣北/祀明侍郎張)¶
(昺春秋有/司致祭)七狀元祠(在陵川縣城外東川祀宋崔/有孚金武明甫武天祐武天)¶
<pb:KR2k0009_SBCK_050-62a>¶
(和趙安時趙/安榮李俊民)郝文忠祠(在陵川縣南/街祀元郝經)成湯廟(有四/一在)¶
(鳳臺縣西一里一在陽城縣西南析城山一在/陵川縣城外南岡一在沁水縣東北端氏鎮)藺¶
　　相如廟(在鳳臺縣東北莒山俗傳相如墓在此/按史記正義注相如墓在邯鄲西南六里)¶
(此或/傳訛)炎帝廟(在高平縣北寰宇記在高平縣北三/十五里羊頭山上通志廟有三一在)¶
(羊頭山曰上廟一在換馬鎮東南曰中廟有/神農遺冢一在東關曰下廟近改祭於此)舜廟¶
(在沁水縣西南/九十里厯山上)¶
　︹寺觀︺廣教寺(在鳳臺縣城内西/南金大定四年建)青蓮寺(在鳳臺縣東/南三十五里)¶
(峽石山北齊時建寺有擲筆臺慧逺塔隋長教譯/經法僧慧遠居此注涅槃經注成擲筆臺上曰若)¶
(疏義契理筆當駐空旣擲果懸空不墮時人因以/名臺開皇時逺卒長安其弟子迎其遺骸歸塔於)¶
(此通志宋名福/嚴寺後改今額)廣福寺(在鳳臺縣西十里周村鎮/又聖樂寺在縣西洞陽山)¶
<pb:KR2k0009_SBCK_050-62b>¶
(乾明寺在縣西可/寒山皆唐時建)資聖寺(在鳳臺縣西北四十里/北齊建號永建寺宋真)¶
(宗天禧四年改賜資聖/寺周二百六十三步)崇果寺(在高平縣城内舊/為隆教寺宋太平)¶
(興國初勅/賜今名)開福寺(在陽城縣治北齊天保間/建名文殊寺明洪武間改)雲峯¶
　　寺(在陽城縣東十里懸溜融結小峯奇秀又/雲堆寺在縣東二十里相傳吕仙至此)海㑹¶
　　寺(在陽城縣東三十里初曰/龍泉寺唐乾寕中勅建)千峯寺(在陽城縣西/南八十里盤)¶
(亭山下相傳後唐明宗為太/尉時曽遊此即位後勅建)靈泉寺(在陽城縣西/十里唐司空)¶
(圖有靈泉/禪院記)壽聖寺(在陽城縣西北四十里後唐時/建宋初名泗州院治平四年勅)¶
(賜今額又福勝寺在寺北雙/山雙潭號奇勝明隆慶中建)崇安寺(在陵川縣城/外西北卧龍)¶
(岡上唐初為丈八佛寺宋/太平興國元年賜今額)大雲寺(在沁水縣東九/十里磕山一曰)¶
(大雲禪院元魏初建名磕山寺唐景福初賜今額/殿前白松三株圍丈五尺高數十丈中有三老堂)¶
<pb:KR2k0009_SBCK_050-63a>¶
　　元妙觀(在鳳臺縣城内東南隅有銅鐘鐘有銘記/相傳後唐天祐十一年李嗣昭勝梁於上)¶
(黨為銅鐘四各萬餘觔此其/一也明統志元至止間建)太平觀(在鳳臺縣西/又玉華觀亦)¶
(在縣西俱元建又集貞觀洞/陽觀迎祥觀在縣西俱金建)瑞雲觀(在高平縣城/西南隅明統)¶
(志舊在縣城東名白鶴觀唐開元/中建後為丹水漂没徙今地更名)太極觀(在陽城/縣西南)¶
(四十里析城山麓元時建/又岱嶽觀在縣西金建)玉清觀(在沁水縣郎壁/村唐盧照鄰有)¶
(詩)陽臺宫(在陽城縣王屋山唐司馬承禎/修真地有明皇御書寥陽殿額)紫微宫¶
(在陽城縣王屋山陽臺宫東北榜曰天下第一洞/天内貯明御賜道藏經庭植宋金元碑數十趺)¶
　︹名宦︺︹漢︺鮑昱(屯留人司隸校尉鮑永子建武初太行/山中有劇賊太守戴涉聞昱有智畧乃)¶
(請署守高都長昱討擊羣賊誅/其渠帥道路開通由是知名)︹南北朝︺︹魏︺楊&KR0910;(高/涼)¶
(人周文帝表請行建州事其時州在敵境&KR0910;威恩/夙著所經之處多贏糧附之比至州衆已一萬東)¶
<pb:KR2k0009_SBCK_050-63b>¶
(魏刺史車折於洛出兵逆戰&KR0910;擊敗之又破其/行臺斛律俱於州西威名大振即授建州刺史)︹隋︺¶
　　伊婁謙(鮮卑人文帝時為澤州刺史清約自處甚/得人和以疾去職吏人攀戀數百里不絶)¶
　　房恭懿(洛陽人開皇中授/澤州司馬有異績)︹唐︺長孫順德(洛陽人貞/觀中為澤)¶
(州刺史以嚴明稱先時守長多通餉問順徳繩擿/無所容遂為良吏前刺史張長貴趙士達占部中)¶
(腴田數十頃奪/之以給貧單)李抱真(京兆人代宗時抱真願得/一州自效授澤州刺史兼)¶
(澤潞節度副使復為懷澤潞觀察留後抱真䇿山/東有變澤潞兵所走集經戰伐後賦重人困軍伍)¶
(彫刓乃籍户三丁取一蠲其徭租給弓矢令習射/歲終大校親按籍第能否賞責三年皆為精兵得)¶
(二萬不廪於官而府庫實繕甲淬兵遂/雄山東天下稱昭義步兵為諸郡冠)明濟(平原/人貞)¶
(元中調高平令有清節敏於/吏事嘗濬治丹河民免水患)︹五代︺︹梁︺牛存節(博昌/人以)¶
(右千牛衞上將軍從康懷英攻潞州歸行至天井/關聞晉兵攻澤州存節曰澤州要害不可失舉策)¶
<pb:KR2k0009_SBCK_050-64a>¶
<pb:KR2k0009_SBCK_050-65a>¶
(山險輸礦炭苦其/役為奏罷鑄錢)楊仲元(管城人第進士知沁水/縣民持物來輸者視其)¶
(價稍增之餘則下其估官有所須不强賦民聽以/所有與官度相當則止率常先辦河外用兵督運)¶
(轉西界夕宿洪谷口其地乃敵所由徑路亟命去/之敵果夜岀刧諸部沁水獨免後二十年其子過)¶
(縣父老拜泣曰河西之後非公無今日矣初軍期/尚緩仲元督行甚急至則賤市其芻粟後期者價)¶
(數倍州檄買羊斂錢帛病民乃更其令户纔費錢/百又遣吏市羔於他所明年以供州不科一錢)¶
　　張之才(遼人紹聖初知陽城縣清謹愛民名聞當/世及去辭成湯廟詩有不負蒼天不負民)¶
(之/句)宋昌言(平棘人宣和中為澤州司理參軍有殺/人獄昌言疑其冤堅請迹捕果得真犯)¶
　　王士言(靖康初詔往河東防秋金兵攻澤州畢力/守禦城陷巷戰死贈拱衞大夫忠州團練)¶
(使)︹金︺劉敏行(平州人高平令城圯不修盜掠縣鎮/不能禦敏行出俸錢繕完之百姓入)¶
(保賊不/能犯)左泌(薊州人皇統初為澤州刺史廢一切/鈎距細苛不嚴而治刑獄猥積決遣)¶
<pb:KR2k0009_SBCK_050-65b>¶
(無留平南山之盜革守城繁役秋糧納粟/請折以未費省不貲厯政三年清儉自處)許安仁¶
(交河人明昌中為澤州刺史作無隱論上之几十/篇曰本朝曰清欲曰養心曰田獵曰公道曰養源)¶
(口冗官曰育材曰限田曰/理財在郡二年多善政)楊廷秀(華州人大定中/進士泰和初自)¶
(獻州刺史移刺澤州/政平訟理民用康乂)︹元︺段直(晉城人至元中為澤/州長官時民多避兵)¶
(未還者直命籍其田廬於鄰户約曰俟業主至析/歸之逃民來還遂得安業素無産者賑之為他郡)¶
(俘掠者出財購之兵死暴露者收瘞之未幾澤為/樂土修學宫創置田千畝書萬卷迎儒士李俊民)¶
(為師以招延學者不五六年通經被選/者百二十有二人在官二十年多善政)郭質(真定/人泰)¶
(定間為高平縣尹卹民興教扶善鋤惡先是邑有/水患質為築堤禎柳民號之曰郭公林修復鄉校)¶
(凢七十/餘所)葉企顔(上蔡人至正間知澤州撫育民生/惠澤逺被嘗作居官箴建碑以自)¶
(勖興學造士/綽有政聲)張輔(銅鞮人至正間為陵川尹時山/東宼亂攻陷邑城逼輔降輔抗)¶
<pb:KR2k0009_SBCK_050-66a>¶
(節不/屈死)︹明︺李祥(湖廣人洪武初知澤州時承平未久/城郭蕭然祥建州治修學校招集士)¶
(民民賴/以安)王堅(福州人洪武中知澤州興學校修廟/宇莅事勤慎化民有方州人稱之)¶
　　任通(易州人景泰初知陵川縣有/惠政以憂去老稚遮留之)甯靖(湯隂人成/化中知澤)¶
(州清慎之操終始如一民有訟者必反覆譬喻使/之自改不輕笞一人嘗需菜和藥民有獻者乃厚)¶
(償/之)陸偉(錢塘人成化中知澤州時歲大饑偉區畫/賑救全活者數萬州多宗室世家民被其)¶
(害偉悉裁之以法請託不得行安山衞軍民雜處/久不靖懾以徳威皆帖服及去民攀轅數十里不)¶
(絶)張晟(安邱人成化中知高平縣/以禮匡俗毁淫祠數十區)楊子器(慈谿人/宏治八)¶
(年知高平縣正身率物訟獄衰息/暇則與諸生講經學士習丕振)揚範(&KR0982;陽人宏/治中知沁)¶
(水縣以德化民均賦役興學校治/邑六年多善政去之日囊槖蕭然)馬汝驥(綏徳人/正德時)¶
(知澤州王府素侵暴小民汝驥至立懲數人遂歛/戢王有所屬謝弗應王亦不敢復請陵川知縣貪)¶
<pb:KR2k0009_SBCK_050-66b>¶
(欲黜之巡按御史爲曲解/不可竟褫其官威名大震)王朝雍(朝邑人嘉靖中/知澤州政理訟)¶
(平人蒙其惠適巨宼陳卿據青羊山朝雍詣賊/中諭以禍福順逆之理賊皆畏服後卒勦平之)王¶
　　傳(高陵人嘉靖間知陽城縣廉正有威僚吏畏之/如神明積榖數萬石凶歲民賴以濟居四歲未)¶
(嘗私取/一物)黃昌圖(沂州人崇禎間以進士知澤州徵/收賦役有以羨投者榜示之悉抵)¶
(次限正供性重儒術課士論文輒娓娓不倦以艱/去士民泣送百餘里相傳爲明三百年第一賢守)¶
(云)楊鎮原(陳州人崇禎初知陽城縣時值祲疫又/遭宼掠鎮原葺城垣築砦堡施醫藥内)¶
(撫殘黎外靖强宼建樓於城西北晝夜寢處其中/卒保無虞没之日謂其子曰陽城吾桐鄉吾死後)¶
(不必與襯還里也塟邑/南壇側民歲時祀之)焦鼇(崇禎間知沁水縣流/宼至鼇嬰城固守力)¶
(屈死/之)¶
　︹本朝︺袁仲選(奉天人順治七年知澤州時姜瓖黨猶/據城仲選先出令宣示具言大同破瓖)¶
<pb:KR2k0009_SBCK_050-67a>¶
(授首狀賊黨遁去及莅任招流亡安反側閭井晏/然/大兵至以州人從賊議屠之仲選為民哀請)¶
(且以百口保之主者曉澤人曰吾以爾使君故免/爾死爾其服使君之教民皆讙呼謝後以遷去民)¶
(建祠/祀之)劉廣國(潛江人順治九年以進士知高平縣/時姜瓖初平邑凋瘵廣國力除諸弊)¶
(正供外不費民一錢又請/題減貢綢額循聲甚著)李向禹(鐵嶺人順治五/年知陵川縣姜)¶
(瓖兵至城下妻王氏勸向禹盡力守城向禹率家/僮馳出王及二女皆自縊城破被執誘之降且怵)¶
(以兵卒/不屈死)佟國瓏(鑲白旗漢軍康熙五十一年任澤/州政尚寛和與民相安凡州縣營)¶
(建無不修舉在任凡八年初踰年將/以罣悞去州民攀留上請復得留任)白良玉(梓潼/人康)¶
(熙六年以舉人知高平縣有清操舊規正供耗銀/寖及半里胥歲帖櫃書銀百金訟負者入贖鍰和)¶
(者納榖良玉皆禁止之又令塟淹柩萬/五千有奇高平人集其治行勒諸石)張都甫(延/津)¶
(人康熙八年以進士知陽城縣興舉悉中民情/折獄片言人不敢欺在官十二年清慎如一日)¶
<pb:KR2k0009_SBCK_050-67b>¶
　︹人物︺︹漢︺陳龜(字淑珍泫氏人家世邊將雄於北州龜/永建中舉孝亷累遷京兆尹平理小民)¶
(怨屈郡内大悅羌胡㓂邊桓帝拜為度遼將軍上/疏請除并涼二州今年祖寛赦罪隸帝從之龜到)¶
(職州郡震栗鮮卑不能近塞省經用嵗以億計梁/冀譖之乞歸㝷徵為尚書冀暴虐日甚龜上疏言)¶
(其罪狀帝不省自知必為/冀所害不食七日而死)︹宋︺張廷翰(陵川人開寶/初從平揚州)¶
(乾徳中伐蜀為歸州路行營馬軍都指揮使敗夔/州監軍武守謙乘勝㧞其城蜀平授侍衞馬步軍)¶
(都虞侯領彰國軍/節度卒贈侍中)宋太初(字永初晉城人太平興/國初舉進士通判戎州)¶
(以善政聞雍熙三年通判成都府詔求直言著守/成箴以獻咸平初知江陵府蠻宼擾動太初以便)¶
(宜制遏詔獎之命為川陜西路都轉運使召還權/御史中丞厯知數州卒太初性周慎所至有幹直)¶
(譽嘗著簡譚/三十八篇)劉羲叟(字仲更晉城人歐陽修使河/東薦其學術試大理評事權)¶
(趙州軍事判官精算術兼通大衍諸數及修唐史/今專修律法天文五行志書成擢崇文院檢討羲)¶
<pb:KR2k0009_SBCK_050-68a>¶
(叟强記多識著十三代史志/劉氏輯略春秋災異諸書)王霽(澤州人父獻可/知瀘州時人稱)¶
(之霽崇寕時爲謀議司詳議官上書告蔡京/罪黥隸海島欽宗復其官從种師中戰死)王載¶
　　道(沁水人少頴敏於書無所不讀宋宣和間舉進/士不第未幾地屬金遂隱居鹿臺山後進高其)¶
(行多師事之金天眷間屢辟/不就著有思宋鹿臺文集)︹金︺李晏(字致美高平/人皇統六年)¶
(登經義進士第厯中牟令海陵營汴京運木於河/晏領之經三門之險前後失敗者衆乃以木散投)¶
(之水使工取於下流人皆便之累遷翰林侍講學/士兼御史中丞初錦州龍宫寺遼主撥賜户民俾)¶
(輸税於寺歲久皆以爲奴晏請盡釋爲良獲免者/六百餘人章宗立晏畫十事以上終昭義軍節度)¶
(使諡/文簡)趙可(字獻之高平人博學高才卓犖不羈貞/元二年進士仕至翰林直學士一時詔)¶
(誥多出其手流輩服其典雅其/歌詩樂府尤工號玉峯散人集)李仲畧(字簡之晏/子登大定)¶
(詞賦進士累遷户部郎中進言厚風俗去冗食養/財用又條陳制度之宜上嘉納之授翰林直學士)¶
<pb:KR2k0009_SBCK_050-68b>¶
(遷山東東西路按察使卒諡襄獻仲畧剛介特/立不阿權貴臨事明敏無留滯所在以幹濟稱)王¶
　　晦(字子明高平人少負氣自豪常慕張詠之為人/友妻與人有私晦手刃殺之中明昌二年進士)¶
(調長葛簿累遷户部郎中貞祐初中都戒嚴或舉/晦有將帥才俾募人自將率所統衞送通州粟入)¶
(中都有功遷霍王傅以部兵守順州通州圍急晦/攻牛欄山以解通州之圍遷翰林侍讀學士順州)¶
(受兵𬒳執不肯降遂就死/詔贈榮祿大夫樞密副使)郝天挺(字晉卿陵川人/太原元好問嘗)¶
(從學進士業天挺曰讀書不為藝文選官不為利/養唯通人能之又曰今之仕多以貪敗丈夫不耐)¶
(饑寒一事不可為貞祐中居河南往來淇衛間為/人有崖岸雖困窮不一至豪富門年五十終於舞)¶
(陽)︹元︺郝經(字伯常天挺孫讀書博覽無不通憲宗/三年世祖以太弟開府金蓮川召經與)¶
(語大悦遂留王府屢進謀議累千萬言及即位以/為翰林侍讀學士充國信使使宋告即位且定和)¶
(議時經有重名平章王文統忌之旣行文統陰屬/李璮潛師侵宋欲假手害經宋果疑經館之真州)¶
<pb:KR2k0009_SBCK_050-69a>¶
(七年從者多死經獨與六人處又九年帝遣丞相/伯顔入宋問執行人之罪宋懼乃以禮遣歸逾年)¶
(卒諡文忠經為人尚氣節為學務有用及被留益/思托言垂後著書數百卷二弟彝庸皆有名子采)¶
(麟亦/賢)李俊民(字用章澤州人得河南程氏之學金/承安中舉進士第一應奉翰林文字)¶
(棄官敎授鄉里從之者甚盛後隱於西山世祖以/安車召之延訪無虛日乞還山遣中貴人䕶送之)¶
(卒賜諡荘靜先生俊民明邵/雍皇極數能前知其言多驗)鄭鼎(字國器陽城人/讀書曉大義有)¶
(勇力善騎射初為澤州沁遼千户屢立戰功積官/平陽太原宣慰使至元初遷平陽路總管有善政)¶
(累改河北道宣慰使移鎮鄂州討蘄黄叛/寇戰没贈平章政事封路國公諡忠肅)宋翼(字/雲)¶
(舉高平人舉明經茂才厯官御史至僉太常禮儀/院事翼該洽經傳旁通百家居官能直言有善政)¶
　　賈魯(字友恒高平人㓜負志節既長謀畧過人延/祐至治聞兩以明經領鄉貢累官工部郎中)¶
(至正四年河決白茅堤又决全堤命魯行都水監/魯循行考察備得要害進二䇿會遷右司郎中議)¶
<pb:KR2k0009_SBCK_050-69b>¶
(未及竟後丞相托都善其䇿以魯爲工部尚書總/治河防使未踰年工畢河復故道超拜集賢大學)¶
(士遷中書左丞從托都平徐州托都旋師命魯追/餘黨督攻濠州卒軍中賜鈔及塟/托都舊作脱)¶
(脱今/改正)︹明︺張昺(澤州人洪武中舉人材累官工部侍/郎建文初廷議藩國所在宜簡精强)¶
(有謀畧威望者爲守臣彈壓之以昺爲北平左布/政使燕兵將起昺飛章奏聞部署在城七衞及屯)¶
(田軍士列九門防守未幾詔讓燕王王偽稱/疾紿昺入至端禮門伏兵起縛之昺不屈死)楊砥¶
(字大用澤州人洪武末由進士爲行人司副上從/祀議進董仲舒黜揚雄從之厯湖廣㕘議建文時)¶
(疏請惇睦諸藩斥不省父喪歸廬墓側永樂初起/鴻臚卿進禮部侍郎建言民聞子弟入學者復其)¶
(身仍免兩丁差役著爲令遷太僕寺卿砥/剛介有守尤篤孝行母喪哀毁未至家卒)王燧(高/平)¶
(人父敬永樂中以孝行被旌燧舉於鄉厯官/太僕丞丁父母艱廬墓六載正統中亦被旌)侯璡¶
(字廷玊澤州人宣徳進士授行人司副侍郎張敞/使交趾抵關關門卑先驅請傴而入璡叱曰此狗)¶
<pb:KR2k0009_SBCK_050-70a>¶
(竇耳奈何辱天使交人爲毁關入及歸餽遺無所/受正統初以兵部郎中從王驥征麓川有功拜兵)¶
(部左侍郎景泰初總督貴州軍/務再以平賊功進尚書卒官)原傑(字子英陽城/人正統進士)¶
(授御史巡按江西擢按察使厯右副都御史巡撫/山東皆以治行聞還改左副都御史㑹荆襄多流)¶
(民命傑出撫傑奏設都司府州縣選良吏安集之/流民得所四境又安進右都御史尋遷南京兵部)¶
(尚書卒/諡襄敏)宋鑑(字克明陽城人成化進士知舞陽縣/剛廉嚴正尋擢御史執法不避權勢)¶
(出知廬州府七年治績爲/天下最性孝友鄉評重之)宋甫(澤州人成化舉人/性至孝父殁廬墓)¶
(三載感芝草瑞鳥之異被旌宏治/間知忠州政敎兼舉爲時良牧)裴椿(澤州人㓜/孤事母至)¶
(孝母殁廬墓以母嗜茄遂種於墓側茄生/連理又有慈烏白鶴來集宏治中旌表)楊繼宗¶
(字承芳陽城人天順初進士授刑部主事時囚多/疫死爲時其飲食令三日一櫛沐全活甚衆擢嘉)¶
(興知府多善政累遷右僉都御史巡撫順天成化/時星變陳言爲權貴所疾左遷雲南副使㑹猺亂)¶
<pb:KR2k0009_SBCK_050-70b>¶
(官軍數萬不能下繼宗單騎深入衆怗然就撫宏/治初遷左僉都御史巡撫雲南卒繼宗力持風節)¶
(而居心慈厚自處必以/禮天啟初追諡貞肅)田鐸(字振之陽城人成化/進士授户部主事厯)¶
(員外郎中皆有聲宏治初左遷知蓬州多治績升/廣東僉事時劉瑾擅柄廣徵歛鐸上疏力爭瑾銜)¶
(之㑹遷四川叅議引疾歸/瑾矯詔逮赴廣卒於道)王玹(字邦器陽城人性/孝友宏治進士為)¶
(户部主事屢差督倉務宿弊一清累除分巡汝寕/道擒獲流賊甚衆厯薊州兵備山東㕘政俱有績)¶
(致仕/歸)孟春(字時元澤州人宏治進士授南京刑部/主事改知嚴州皆有聲績擢巡撫宣府)¶
(威惠著聞為江彬所排黜歸嘉靖初巡撫順天升/吏部侍郎有清譽未幾大獄起復以直言忤時宰)¶
(削籍卒贈/工部尚書)孟陽(字子乾春子正德進士授行人久/不遷或諷之見當路陽不可武宗)¶
(欲南巡陽語諸僚曰此舉繫社稷安危一命之士/皆與有憂豈必言官乃當效死遂與同官上疏切)¶
(諫廷杖四十死嘉靖初贈監/察御史福王時追諡忠介)申良(字進賢高平人/由鄉舉厯知招)¶
<pb:KR2k0009_SBCK_050-71a>¶
(逺良鄉諸城三縣並有政績進安吉知州錦衣葉/瓊倚中官勢奪民田良讞還之民再遷至户部員)¶
(外郎嘉靖三年以伏闕諌/大禮杖死後贈太僕少卿)王國光(字汝觀陽城人/嘉靖進士知呉)¶
(江縣再補儀封皆有治績厯吏部文選郎中銓法/公平隆慶末累遷户部尚書萬厯四年告歸明年)¶
(起吏部尚書太子太保國光有才智掌邦計多所/建白更定時稱簡便嘗以所輯條例名萬厯會計)¶
(錄上之詔/襃諭焉)趙輄(高平人嘉靖進士官兵科給事中/時内豎私置禁器輄發其事謫封)¶
(邱丞尋罷歸穆宗時召補禮科給事中上戎服郊/祀輄遮道諫止又疏請薛瑄從祀廟廷上從之終)¶
(太僕/寺卿)劉東星(字子明沁水人隆慶進士由庶吉士/授兵科給事中忤高拱謫官萬厯中)¶
(擢僉都御史巡撫保定時以倭難調兵所部復被/災東星外籌芻糧内議蠲賑民皆賴之河決單之)¶
(黄堌運道堙阻命東星總理河漕以功進工部尚/書兼副都御史渠邵伯界首二湖又奏開泇河以)¶
(勞卒官東星性儉約厯官三十年/敝衣疏食如一日天啟初諡莊靖)張蒙養(字泰亨/澤州人)¶
<pb:KR2k0009_SBCK_050-71b>¶
(萬厯初進士厯户科左給事中蒙養少負才名明/習天下事旣居言職慷慨好建白帝亦多嘉納之)¶
(出為河南右叅政持亷貞度日益有名累遷左副/都御史極陳時政闕失又以兩宫三殿繼災復上)¶
(疏極諫皆不報終户部/右侍郎天啟初諡毅敏)衞一鳳(字伯瑞陽城人萬/厯進士授刑部主)¶
(事厯青州知府濟寕河道皆有治績累遷鄖陽巡/撫會秦宼嘯聚遣禆將諭以禍福遂解散進南京)¶
(刑部尚書卒/贈太子太保)張志芳(字廷芝陽城人萬厯舉人性/篤孝父喪哀毁骨立三年不)¶
(居内初任陽信知縣累遷景州知州皆清亷有惠/政擢户部郎中督天津餉軍民戴德晉叅議卒官)¶
(所至皆立/祠以祀)孫居相(字伯輔沁水人萬厯進士由恩/縣知縣徵授南京御史負氣敢)¶
(言劾勛臣子弟暴横及雲南税使楊榮太和山中/官黄勲罪又劾去大學士沈一貫時言路不肖者)¶
(率附吏部以驅除異已勢張甚居相與之抗不少/挫卒中年例調外天啟中厯升兵部右侍郎魏奄)¶
(用事引疾歸崇禎初以户部尚書總督倉場除民/舟轉漕之困後以報楊時化書語忤上謫戍邊尋)¶
<pb:KR2k0009_SBCK_050-72a>¶
(卒)張銓(字宇衡沁水人父五典由進士厯河南副/使山東叅政皆有治績終南京大理寺卿)¶
(銓萬厯中進士授保定推官累遷江西巡按御史/疏止楊鎬四路出師且言加賦選丁騷擾天下及)¶
(他所陳奏皆關軍國安危俱不納熹宗即位命/巡按遼東死難贈兵部尚書諡忠烈立祠祀之)張¶
　　光前(字爾荷澤州人萬厯進士由蒲圻知縣厯稽/勲郎中乞假歸天啟中趙南星掌吏部起為)¶
(文選郎中操行清嚴門無私謁魏忠賢惡南星假/廷推謝應祥事矯㫖切責南星去復以會推代者)¶
(削侍郎陳於廷等籍光前皆抗疏力爭願與同罪/遂鐫秩調外兄光縉以右布政使治兵遵化亦為)¶
(奄黨所劾削籍兄弟並/以忤奄去位時人榮之)王允成(字述文澤州人萬/厯舉人除獲鹿知)¶
(縣以治行異等徵授御史熹宗初立上保治十事/言甚剴切中貴劉朝魏進忠與保母客氏相倚柄)¶
(政允成抗論其罪繼又專疏/劾進忠被削籍崇禎初復官)張光奎(字聚長澤州/人任至山東)¶
(右叅政崇禎五年流賊犯澤州光奎方里居與兄/守備光璽千總劉自安等率衆固守八日援兵不)¶
<pb:KR2k0009_SBCK_050-72b>¶
(至城陷並死之事聞贈光祿卿光璽等贈䘏有/差/本朝乾隆四十一年/賜諡節愍)張¶
　　慎言(字金銘陽城人厯壽張曹二縣知縣有能聲/光宗立擢御史疏論三案議論持正出督畿)¶
(輔屯田嘗薦趙南星劾馮銓卒為銓陷戍肅州崇/禎初復故官累遷南京吏部尚書掌右都御史事)¶
(福王上中興十議與劉孔昭不協乞罷而家己為/流賊所破流寓蕪湖宣城間後數年疽發背卒子)¶
(履旋舉人陽城陷/投崖死贈御史)王徵俊(字夢卜陽城人天啟進/士累官河南副使以禦)¶
(賊功遷山東右叅政丁艱歸值闖賊陷城被執不/屈繫之獄士民爭訟其德賊乃釋之抵家北面再)¶
(拜自縊死/十一年/本朝乾隆四/賜諡節愍)楊暄(字翼昭高平人事/親至孝以理學著)¶
(名崇禎中以進士知渭南縣考最擢兵部主事未/聞命闖賊陷城死之贈陜西按察司僉事/本朝)¶
(乾隆四十一年/賜諡烈愍)¶
　︹本朝︺李藻(字鑑明陽城人明季舉人順治初知保定/縣遷知涿州皆有政聲擢兵部員外郎以)¶
<pb:KR2k0009_SBCK_050-73a>¶
(知兵遷遵化監軍道屬弁密以金餽立糾之厯襄/陽副使以治行入爲太常寺少卿累遷刑部右侍)¶
(郎/卒)張椿(字伯珩陽城人明崇禎進士順治初知原/武縣以治行入爲御史按四川巡淮鹽亷)¶
(能勤敏政聲流聞累遷右副都御史巡撫陜西百/姓戴之如父母後改撫福建去之日遮道送者百)¶
(里不/絶)毛一豸(字香林澤州人順治進士性亷潔授/户部主事濬河通州考最升郎中督)¶
(餉固原/聖祖仁皇帝以清官/第一襃之遷興安㕘議卒無以爲殮)田六善(字兼/三陽)¶
(城人順治進士知太康縣以治行入爲户部主事/榷臨清等關罷濫征革苛羡授監察御史多所建)¶
(白累擢僉都御史滇逆亂上疏䇿三桂必滅之勢/有五請整頓營餉積弊以作士氣廷議是之遷副)¶
(都御史又條上平賊緩急之宜請/嚴山西河汎後厯户部侍郎致仕)張爾素(字賁園/陽城人)¶
(順治進士累官左諭徳出爲江南叅政厯陜西按/察使湖廣右布政使皆以亷能著三遷爲刑部左)¶
(侍郎㑹求直言引禮經大法小亷之/義疏論十三省巡撫天下爭傳誦之)楊一藻(字煥/章陵)¶
<pb:KR2k0009_SBCK_050-73b>¶
(川人姜瓖破城一/藻同邑令死之)牛魁斗(陵川人幼孤母善病流/宼至負母避難宼刼其)¶
(母魁斗哭請甚哀賊感動/曰此牛孝子也遂舍之)竇明遇(字亨吾沁水人/順治初隸安徽)¶
(巡撫麾下委捕沔池賊賊解散未幾調廣東中軍/遊擊時羣賊抄掠郡縣明遇提精兵五百閲二年)¶
(盡討平之尋協守肇慶甫入城賊兵四合明遇迎/戰大破之已又調剿羅定州賊連破二十餘寨賊)¶
(又驅衆數萬屯城下死鬬明/遇力屈自經後贈英烈將軍)何印(沁水人姜瓖之/亂賊環攻端氏)¶
(堡印中三箭猶飛/石擊賊力盡而死)王紀(字子魯沁水人順治進士/選庶吉士改給事中議論)¶
(侃侃不避權勢出為陜西隴右叅議遷江南蘇松/兵備副使平湖宼唐四之亂厯山東濟南㕘政有)¶
(惠政郡人/尸祝之)陳廷敬(字子端澤州人九歲能詩順治/間進士選庶吉士康熙元年為)¶
(内秘書院檢討累官内閣學士侍/講幄敷奏/剴切累遷左都御史多所建白風紀肅然厯工刑)¶
(户吏四部尚書拜文淵閣大學士廷敬性慎密以/文學受知/聖祖仁皇帝在官皆稱職嘗薦)¶
<pb:KR2k0009_SBCK_050-74a>¶
(王士正汪琬入翰林薦陸隴其邵嗣堯為御史世/稱知人卒諡文貞有午亭文編五十卷其詩尤工)¶
(聖祖仁皇帝稱其/清雅醇厚特作詩褒之)楊榮䕃(字半嵋陽城人/順治進士知桂)¶
(林府康熙七年調知平樂皆有惠政囹圄幾空/三榷關税正額外銖桼不取粤號為循吏焉)田¶
　　逢吉(字凝只高平人順治進士選庶吉士厯内國/史院學士終浙江巡撫逢吉年五嵗父馭逺)¶
(為流賊所執以刃脇之號泣父旁若請代狀賊感/動得無害在翰林分校主試得熊賜履李光地張)¶
(鵬翮趙申喬陸隴其等皆為名臣嘗奉使賑淮陽/奏請寛逃人禁使流移者獲隨地收養全活無算)¶
　　張泰交(字公孚陽城人康熙進士知太和縣有能/聲擢監察御史賑饑山東全活甚衆巡視)¶
(北城开太僕寺少卿提督江南學政三遷/刑部侍郎巡撫浙江亷介之操始終不易)田從典¶
(字克五陽城人康熙中進士知廣東英德縣有惠/於民擢監察御史察通州倉以清亷著累遷光祿)¶
(寺卿旋晉兵部侍郎仍管光祿寺事在任八年厯/左都御史户部尚書皆稱職雍正元年/賜)¶
<pb:KR2k0009_SBCK_050-74b>¶
(御書清謹公方四大字轉吏部尚書越一年/授文華殿大學士以疾告歸道卒年七十八諡)¶
(文端入祀/賢良祠)李東(高平人父吕文遊廣南二十年不/返東爲弟婚娶畢俾奉母自賫父)¶
(素嗜物徃尋之厯太行山遇盜挺擊經海口舟覆/皆幾死不悔抵廣東訪至瓊州知父寓瓊嘗娶妾)¶
(生女殁已十三年妾亦嫁矣乃求妾所/在哭奠父墓爲女弟擇配負骸歸葬)張大經(鳳/臺)¶
(人乾隆十六年一甲一名武進士由侍衞授叅將/洊升興漢鎮總兵三十六年赴金川軍營屢著戰)¶
(功三十八年六月木果木失利徒步力/戰死奉/㫖議卹入祀昭忠祠)張道澍(沁/水)¶
(人親疾嘗湯藥衣不解帶及/卒哀毁骨立乾隆二年/旌)竇世英(沁水人樂善/好施事親竭)¶
(力乾隆二/年/旌)楊雲龍(沁水人孝行著聞/嘉慶十四年/旌)¶
　︹流寓︺︹唐︺薛僅(開元中爲屯留令在任七年乃/居高平山别業屯留民懷之)申環(金/城)¶
(人咸通間徙居陵川幽居/養性無縻爵志卒葬陽山)張誨(其先居清河祖嘗/爲和川令因家焉)¶
<pb:KR2k0009_SBCK_050-75a>¶
(誨徙居高平自號/拙菴以文學名世)︹金︺王謙(并州人愛高平山水遂/居焉受學於王晦道經)¶
(釋典九流七/畧咸所精練)元好問(字裕之秀容人年十四從陵/川郝天挺學不事舉業淹貫)¶
(經傳百家六年而業成下太行度大河為箕山琴/臺等詩趙秉文見之以為近代無此作也於是名)¶
(震京/師)¶
　︹列女︺︹金︺劉璋妻樂氏(澤州人年二十一夫亡遺二子/俱糿母氏令改嫁翦髪自誓貞)¶
(祐已已變亂操愈/堅厯五十餘年卒)︹元︺張興祖妻周氏(澤州人年二/十四嫁安西)¶
(張興祖興祖殁舅姑欲使再適周弗從曰妾祖母/妾母並少寡以貞操聞若妾中道易節是忘故夫)¶
(而辱先人也遂嫠居三十年奉舅姑無違禮其父/與外祖皆無後塟祭之禮亦周主之有司以聞並)¶
(賜旌/異)張珊妻曹氏(高平人珊亡曹年十九遺孤甫/周嵗姑先有贅壻李姓者利所)¶
(有隂與妻同謀欲鴆兒以絶曹望曹心動乃寄兒/母家恪盡婦道以慰其姑值李姓死兒克成立壽)¶
<pb:KR2k0009_SBCK_050-75b>¶
(九十終至/大間旌門)︹明︺張旺妻武氏(陵川人名繼姑父母早/亡依兄簡議贅里人張)¶
(旺為婿未婚會簡有五臺役以旺代旺病殁役所/凾骨歸繼姑哭之慟叔母李曰何慟為再擇所從)¶
(爾繼姑曰婦人守一安得此/語是夕投繯死正統間旌表)邵深妻璩氏(高平人/年二十)¶
(夫亡端潔自持資織紝以供朝夕邑有巨姓慕其/賢欲致之屹不為動守志以殁成化七年奏旌墓)¶
(産紫芝/二本)原湖妻王氏(陽城人湖家貧為傭一日他/岀王並二歳兒居賊乘隙犯)¶
(之脇以刃不從罵不絶口/遂遇害知縣李立碑表之)李守然妻張氏(陽城人/年二十)¶
(夫亡子方八月家貧姑曹氏欲奪其節張斷髪/誓不改適奉姑訓子年八十終正徳間旌表)季¶
　　子實妻竇氏(沁水人事姑盡孝正德初流宼犯端/氏子實偶外出竇負姑涉沁水匿南)¶
(山巖穴間賊索得欲犯之大罵不從賊刺之暴屍/市上巳而甦顧其姑不知所在見賊復罵不絶口)¶
(賊投大石碎其首/見者無不哀悼)張安祝妻焦氏(沁水人甫于歸/安祝即鬻鹽梁)¶
<pb:KR2k0009_SBCK_050-76a>¶
(宋間三年始歸月餘復出及生子而安祝亡有議/改醮者輒以死拒之傭作餬口養姑撫子以完節)¶
(終)李氏女(高平人㓜字尚洗未娶洗往雲南無歸/志女誓不他適以禮歸尚門事姑篤孝)¶
(洗客死即典衣易産致柩還塟苦節六/十餘年卒嘉靖間知縣為立祠祀之)李孟冬妻¶
　　宋氏(澤州人嫁一載而夫亡母受富室厚聘促改/適不從以釜擲其面歸白翁姑闔户自刎尸)¶
(立不僵隆慶/間立祠以祀)都一龍妻婁氏(陵川人少許配一龍/一龍病篤迎歸甫一)¶
(月一龍卒婁年十六誓以身殉又念舅姑失/所忍死以養守節六十餘年卒萬厯間旌門)郎娥¶
　　兒(陵川貧女也議配侯存兒少養其家會有惡少/窺之乘翁姑偶出遂逼娥娥峻拒之不逾刻投)¶
(繯死萬厯/間旌表)劉鳴鷺妻李氏(澤州人崇禎間流宼掠/大陽李攜二女一婢倉)¶
(皇出走道遇汙池謂二女曰我女流/將焉適不如入此全身遂同投水焉)李尚隆妻韓¶
　　氏(澤州人尚隆死未塟流宼肆横民人逃匿山谷/韓獨潛壁中守柩賊大其室柩焚韓縊死壁中)¶
<pb:KR2k0009_SBCK_050-76b>¶
　　段如錦女(澤州人崇禎五年爲流宼所擄/女年十四奪賊佩刀自刎死)燕國洽¶
　　妻王氏(陽城人年十六夫亡子方彌月撫孤守節/二十餘載流宼突至被執百計誘之堅不)¶
(從賊怒殺之又燕國問/妻李氏亦以罵賊見殺)王増保妻畢氏(陽城人爲/賊所執欲)¶
(汚之拒之甚厲刃加於頸終不從/賊恚甚刳其腹罵不絶口而死)王桂妻李氏(陽/城)¶
(人爲賊所得率至上佛塞前呼曰予我若干金當/釋此婦無應者賊語李曰無人贖汝當從我李曰)¶
(願死不從殺之賊退視/其屍血染地作白色)馬一乘妻李氏(陽城人爲/賊獲鞭之)¶
(不從乃投厠中復爲賊獲計不得脱紿賊曰體汚/矣須浣河中賊尾其後乘間入井賊恨甚下石殺)¶
(之)王如秋女(陽城人年及筓先與嫂某氏私約曰/賊來安往有死耳比賊至家人競走)¶
(二人闔户/同縊死)孔量妻李氏(陽城人遇流賊强挽之上/馬渡河罵不絶口至中流)¶
(奮身投/淵死)李際時妻馬氏(陽城人流賊至與夫及二/女避沁濱夫尋相失賊逼)¶
<pb:KR2k0009_SBCK_050-77a>¶
(之偕二女投水死又栗某妻劉氏有少女/而美賊至懼汚令女先投井身從之俱死)李博妻¶
　　延氏(陽城人賊至博守父柩/不去延聞變先自縊死)石廷章妻李氏(陽城/人廷)¶
(章亡李年十九無子以夫弟含章子維鼎為嗣及/賊至李被執不從割舌死含章妻盧氏委身救䕶)¶
(復斷指/遇害)楊棟妻張氏(陽城人年十九夫亡子垂芳/未周歲事孀姑李氏三十載)¶
(以孝稱宼至婦/姑同雉經死)王學孟妻段氏(陵川人事姑孝嘗/以舌䑛姑瘡流賊)¶
(猝至姑病卧與兒媳牛/氏侍姑不舍罵賊被害)張銓妻霍氏(沁水人銓父/大理寺卿五)¶
(典築所居竇莊為堡堅甚崇禎四年流賊大至時/銓旣殉難遼陽五典亦殁銓子俱官京師獨霍氏)¶
(在衆請避之霍曰避賊而岀家不保出而遇賊身/更不保等死耳曷死於家乃率僮僕堅守賊環攻)¶
(四晝夜卒不克而去副使王肇生名其堡為夫/人城後賊數來犯並擊却之里人多賴以免)趙¶
　　完璧妻李氏(沁水人賊亂自/縊夫前以免辱)霍欽翼妻常氏(沁水/人遇)¶
<pb:KR2k0009_SBCK_050-77b>¶
(賊驅脇罵賊投井死又王莊祚妻霍/氏李佩妻陳氏俱以被脇不從死)李日芳妻張¶
　　氏(沁水人崇禎中流賊陷沁城張攜子烑登樓避/難賊舉火焚樓衆啟門岀張獨跪泣曰李氏止)¶
(一子賴天庇祐不罹宼慘某縱死/何憾將㓜子先擲去自墜樓死)衞思洛妻尚氏¶
(沁水人流寇陷城思洛遇害尚與兒婦李氏挈子/女投火死又張效濓妻衞氏以效濓𬒳害亦墜城)¶
(死)常治躬女(沁水人王加印作亂逃匿/山谷賊見逼遂自縊死)¶
　︹本朝︺李棠繼妻田氏(高平人順治六年張斗光煽姜/瓖餘燼刧掠田避東莊煤窑賊)¶
(破窑被執田大罵賊露/刃脇之罵愈厲遂見殺)趙之秀妻程氏(髙平人年/十九夫亡)¶
(家貧無子姑迫令改適程紿以服除及期姑設計/攜婦往女家道逢數人注目程覺辭姑歸即至夫)¶
(冢大慟/自縊死)衞琦妻賈氏(陽城人年二十三夫亡孤四/歲舅姑年高夫弟妹九人皆)¶
(㓜婚喪盡瘁厯四十年訓子成進士受封/子卒撫孫又二十年俱獲成立年九十六)楊澂妻¶
<pb:KR2k0009_SBCK_050-78a>¶
　　　張氏(陽城人年二十四夫亡無子絶粒誓死其母/以立後勸始進食嗣子殤復嗣一子守節十)¶
(載母病侍湯藥以純/孝稱母卒竟不食死)靳天挺妻牛氏(陵川人年十/八夫亡子㓜)¶
(有諷别嫁者牛翦髪𠢐面曰吾兄為孝子吾獨/不能為節婦乎終不可奪孝子者牛魁斗也)趙¶
　　　光重妻張氏(沁水人光重早失父母與兄光燦友/愛張與光燦妻李氏亦和好無間姜)¶
(瓖之亂破寨投井死又趙福溥/妻牛氏亦以不汚賊投井死)馬自發妻周氏(鳳/臺)¶
(人守正被戕同縣烈婦趙二銕妻林氏劉廷棟妻/徐氏成乃峻妻成氏賀在田妻劉氏張家珍妻晉)¶
(氏烈女錢富連女節婦史秉直妻任氏馬繼五妻/宋氏夫失姓名任氏郭氏馬氏原氏張駱妻石氏)¶
(子仝仁妻孔氏仝禮妻陳氏仝智妻陳氏常世仁/妻趙氏郭世倫妻秦氏申懋脩妻王氏張永淑妻)¶
(聶氏王宣繼妻朱氏史宗孝/妻郜氏俱乾隆年間/旌)李海妻范氏(高平人/守正被)¶
(戕同縣烈婦林永淳妻郭氏烈女張永福妹四姐/郭文忠女節婦林泉妻王氏俱乾隆年間/旌)¶
<pb:KR2k0009_SBCK_050-78b>¶
　　　原奎妻盧氏(陽城人守正捐軀同縣烈婦賈氏衞/叔龍妻張氏路小登妻王氏原振勒)¶
(妻趙氏喬晉强妻成氏鄭小三妻郭氏烈女馬和/玉女二姐節婦張君輔妻路氏衞遵詰妻喬氏衞)¶
(泰妻王氏衞咸妻郭氏衞昌基妻崔/氏白階妻崔氏俱乾隆年間/旌)侯玉春妻張¶
　　　氏(陵川人守正捐軀同縣烈婦李氏侯氏節婦武/童妻宋氏李景枝妻曹氏王茂生妻趙氏徐丹)¶
(桂妻都氏王碩士妻宋/氏俱乾隆年間/旌)韓氏(沁水人夫失名夫亡/殉節同縣節婦王政)¶
(新妻藺氏張承基妻李氏竇無越妻趙氏張傳炘/妻霍氏張逯弟妻李氏尚參昂妻閻氏尚淩九妻)¶
(馬氏張璜妻尚氏/俱乾隆年間/旌)郭傅氏(鳳臺人夫失名守正捐/軀同縣烈婦李楙妻楊)¶
(氏郭周垣妻趙氏董泰祺妻郭氏馬驤雲妻原氏/節婦李廣才妻李氏王德潤妻陳氏王統儒妻苗)¶
(氏李紹文妻王氏賈光盛妻陳氏秦通泉妻毛氏/牛萬育妻李氏馬懷親繼妻晁氏范濟昌妻李氏)¶
(李翰文繼妻岳氏成登雲/妻岳氏俱嘉慶年間/旌)王明杲妻龎氏(高平人/守正捐)¶
<pb:KR2k0009_SBCK_050-79a>¶
(軀同縣節婦趙鵬翮妻郭氏祁/樂妻崔氏俱嘉慶年間/旌)張書魁妻田氏(陽/城)¶
(人守正捐軀同縣烈婦楊希恩妻張氏田培琮繼/妻盧氏張傳繼妻盧氏節婦張維孜妻陳氏張學)¶
(禮妻趙氏張佑繼妻白氏張位妻田氏揚廷源妻/田氏王盧臣妻張氏呉志誠繼妻趙氏范永吉繼)¶
(妻陳氏賈殿元妻范/氏俱嘉慶年間/旌)郝李鎖妻賈氏(陵川人守正/被戕嘉慶二)¶
(十三年/旌)竇普義聘妻王氏(沁水人未婚夫亡殉節/同縣烈婦崔廣基妻王)¶
(氏節婦譚所學妻李氏高鵬程妻張/氏張君弼妾邵氏俱嘉慶年間/旌)¶
　︹仙釋︺︹晉︺王烈(入太行山中聞雷聲山石破裂數百丈/中一孔有青泥流出烈取食之後仙去)¶
　　︹唐︺大愚(隱於高平之舎利山五音洞調演聲律能/達㫖要年九十餘一日别其徒曰吾將歸)¶
(矣端坐而逝洞中往往聞有五音後人因以為/名嘗進韻母三十字昭宗賜紫衣田若干頃)︹宋︺¶
　　二張仙翁(一名崇真澤州人一名道温京兆人同/居州西上町社修真觀尋偕遊海島遇)¶
<pb:KR2k0009_SBCK_050-79b>¶
(劉長生得其術復歸結茆於此相繼坐/蜕瘞之同穴後數十年人猶有見者)︹元︺馬仙姑¶
(洛川永平人㓜慕棲真中統初結屋高平縣西通/義村以鍊形為事一旦正襟而逝今董峯菴有石)¶
(槨即委/蛻處)¶
　︹土産︺鐵(府境俱出唐書地/理志陽城縣有鐵)綢(府境皆出世/稱為澤綢)麻布(出陵/川者)¶
(佳元和志/澤州賦)石炭(出陽城縣明統志/澤州及陽城縣出)蜜(府境皆有之/寰宇記澤州)¶
(産)蠟(出府境寰宇/記澤州産)石英(高平縣岀唐書地理志澤/州土貢元和志貢白石英)¶
(五十觔明通志/澤州有紫石英)野鷄(出鳳臺縣唐書地理志澤/州土貢元和中貢九十隻)石¶
　　雄(出府境寰宇/記澤州産)禹餘糧(高平縣産宋史/地理志澤州産)紫草(府境/皆出)¶
(寰宇記/澤州産)茅香(陵川縣出/按唐書地理志陽城縣/有銅令無之又有錫令沁水縣西鄉)¶
(有錫礦明時開採數月無/所得因遂封禁謹附記)¶
<pb:KR2k0009_SBCK_050-80a>¶
